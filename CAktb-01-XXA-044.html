<!DOCTYPE html>
<html>
<head>
<meta charset="utf-8" />

<meta property="og:title" content="Alkitab Tejemahan Palembang">
<meta property="og:description" content="Terjemahan Alkitab dalem baso Palembang.">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Alkitab 44</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = false;
var baseRef  = "CAktb-01-XXA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='CAktb-01-XXA-043.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector">&nbsp;&nbsp;Cerito Alkitab&nbsp;&nbsp;</span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;44&nbsp;&nbsp;</a></span>
  <span class="button"><a href='CAktb-01-XXA-045.html' title='Next Chapter'>&nbsp;&nbsp;&gt;&nbsp;&nbsp;</a></span>
</div>
</div>

<div id="content">

<div class="c">44</div> 

<div class="s"><div id="s1">Petrus samo Yahya Nyembóke Pengemis</div></div>
<div class="p">Kapan ari, Petrus samo Yahya pegi ke Ruma Agóng Allah. Pas la parak gerbang Ruma Allah tu dio wong nyingok sikok lanang lómpó yang ngemis mintak-mintak dóét.</div>
<div class="p">Uji Petrus sambél jingok dio, “Aku katek dóét nak ngenjók kau. Tapi aku bakal ngenjók kau apo yang pacak aku enjók. Dalem namo Yesus, tegak trós bejalanla!”</div>
<div class="p">Pas tu jugo Allah langsóng nyembóke wong tu. Trós wong tu mulai bejalan jugo melompat-lompat trós muji Allah. Slóró wong yang ado di depan Ruma Agóng Allah jadi takjób.</div>
<div class="p">Segerombolan wong begancang nak nyingok wong yang la disembóke tu. Uji Petrus ke dio wong, “Ngapo kamu takjób nyingok wong ni sembó? Kami nyembóke dio bukan makek kekuatan apo kebaék'an kami dewek. Sebaléknyo, kekuatan Yesus samo iman yang dienjókke ole Yesus yang nyembóke wong ini.”</div>
<div class="p">“Kamula yang mintak samo Gubernór Roma supayo Yesus dibunu. Kamu la mbunu pencipto keédópan, tapi Allah la mbangkétke Dio dari antaro wong mati. Mugola kamu dak ngerti apo yang la kamu lakuke, Allah makek pebuatan kamu óntók nepati pewahyuan amen Almasi tu bakal sengsaro jugo mati. Tapi sekarang, betobatla kamu trós nórótla samo Allah supayo duso-duso kamu diampóni.”</div>
<div class="p">Laju Petrus samo Yahya ditangkep trós dimasókke ke jeró penjaro, karno pemémpén-pemémpén agama di Ruma Agóng Allah tu mara samo omongan dio wong. Tapi banyak wong yang pecayo samo omongan Petrus, laju wong-wong yang pecayo samo Yesus betamba jadi kiro-kiro limo ribu wong.</div>
<div class="p">Besoknyo, pemémpén-pemémpén Israel gawak Petrus samo Yahya ke adepan imam besak samo pemémpén-pemémpén agama laénnyo. Trós dio wong tu ngomong ke Petrus samo Yahya, cak ini, “Pakek kuaso apo kamu nyembóke wong lómpó ni?”</div>
<div class="p">Uji Petrus, “Wong yang tegak di adepan kamu ni disembóke dalem namo Yesus Almasi. Kamu nyalébke Yesus, tapi Allah la mbangkétke Dio supayo édóp lagi! Kamu la nolak Dio, tapi katek caro laén supayo pacak diselametke amen idak liwat kuaso Yesus!”</div>
<div class="p">Dio wong tekejót samo omongan Petrus jugo Yahya karno dio wong jingok Petrus samo Yahya ni wong biaso yang idak bependédék'an. Tapi abés tu dio wong inget amen Petrus jugo Yahya ni perna besamo dengen Yesus. Seabés ngancem Petrus samo Yahya, dio wong biarke Petrus samo Yahya pegi.</div>
<div class="p">Sikok cerito Alkitab dari: Cerito Rosul-Rosul 3:1–4:22</div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

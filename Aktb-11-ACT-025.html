<!DOCTYPE html>
<html>
<head>
<meta charset="utf-8">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Rosul-Rosul 25</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type='text/javascript'>

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">25:10 </span><span class=\"fq\">korsi pengadélan Kaisar: </span><span class=\"ft\">Pestus iola gubernór Romawi yang ngewakéli Kaisar dalem kasós pengadélan yang tejadi dalem Propinsi Yudea.</span></div>",
    "F-1": "<div class=\"footnote-p\"><span class=\"fr\">25:11 </span><span class=\"fq\">naék bandéng ke Kaisar: </span><span class=\"ft\">Wong-wong yang bekebangsoan Romawi berhak mintak ke Kaisar óntók ngakémi masala dio wong.</span></div>"
};

initFootnotes(footnotes);

});

// Chapters
var chapters = [ { start: 1, end: 28 }];
var hasIntro = true;
var baseRef  = "Aktb-11-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='Aktb-10-JHN-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='Aktb-11-ACT-024.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Cerito Rosul-Rosul&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;25&nbsp;&nbsp;</a></span>
  <span class="button"><a href='Aktb-11-ACT-026.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='Aktb-12-PHP-000.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="c">25</div> 
<div class="s3"><div id="s1">Gubernór Pestus manggél Paólós, trós Paólós mintak naék bandéng ke Kaisar</div></div><a id="v1"></a>
<div class="p"><span class="v">1</span><span class="vsp">&nbsp;</span>Tigo ari seabés Pestus sampe di Propinsi Yudea óntók njabat jadi gubernór di daera tu, dio pegi dari Kota Kaisarea ke Kota Yerusalem.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ketuo-ketuo imam samo wong-wong penténg Israel nyampeke tódóannyo ngelawan Paólós, trós mintak Pestus<span id="bookmarks2"></span> <a id="v3"></a><span class="v">3</span><span class="vsp">&nbsp;</span>supayo bebaék ati ke dio wong óntók mindake Paólós ke Yerusalem. Wong-wong yang nódó Paólós ni la ngerencanoke óntók nyegat jugo mbunu dio di tenga jalan.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Tapi, Pestus ngomong amen Paólós ni bakal tetep dipenjaro di Kota Kaisarea, soalnyo dio jugo denget lagi nak berangkat ke sano.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Ujinyo lagi, “Biarla wong-wong yang bekuaso di antaro kamu melok aku ke sano, trós amen wong ni ado sala, dio wong pacak ngajuke tódóan ke dio.”<span id="bookmarks5"></span></div><a id="v6"></a>
<div class="p"><span class="v">6</span><span class="vsp">&nbsp;</span>Pestus tinggal dengen dio wong idak lebé dari lapan apo sepóló ari, abés tu dio balék ke Kaisarea. Seari abés Pestus sampe, dio dódók di korsi pengadélan trós ngenjók prénto supayo Paólós digawak ke adepannyo.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Na, pas Paólós sampe, wong-wong yang dateng dari Yerusalem ni tegak ngelélénginyo. Dio wong nyampeke banyak tódóan yang berat ke Paólós, yang idak pacak dio wong buktike.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Tapi Paólós ni mbela dirinyo dengen ngomong cak ini, “Aku ni katek sala apo-apo samo hókóm agama wong Israel, samo Ruma Agóng Allah, jugo samo Kaisar.”<span id="bookmarks8"></span></div><a id="v9"></a>
<div class="p"><span class="v">9</span><span class="vsp">&nbsp;</span>Tapi karno Pestus ni nak ngambék ati wong-wong Israel, dio nyawab Paólós cak ini, “Apo kau galak ke Yerusalem trós diadéli di sano di adepan aku pasal tódóan-tódóan ni?”<span id="bookmarks9"></span></div><a id="v10"></a>
<div class="p"><span class="v">10</span><span class="vsp">&nbsp;</span>Uji Paólós, “Aku ni sekarang lagi tegak di adepan korsi pengadélan Kaisar,<span class="footnote selectable" id="F-0"><sup>a</sup></span> tempat yang memang seharósnyo aku diadéli. Bapak Gubernór tau nian amen aku katek sala samo wong-wong Israel.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Jadi, amen aku sala jugo ngelakuke yang pantes óntók dihókóm mati, aku dak bakal ngindar dari hókóman mati tu. Tapi amen tódóan wong-wong ni idak katek yang bener, mangko dak katek siapo bae yang pacak nyerake aku ke dio wong. Aku nak mintak naék bandéng ke Kaisar.”<span class="footnote selectable" id="F-1"><sup>b</sup></span><span id="bookmarks11"></span></div><a id="v12"></a>
<div class="p"><span class="v">12</span><span class="vsp">&nbsp;</span>Seabés Pestus ni beróndéng samo wong-wong pengadélan, Pestus nyawab Paólós cak ini, “Kau mintak naék bandéng samo Kaisar, jadi kau harós pegi ngadep Kaisar.”<span id="bookmarks12"></span></div>
<div class="s3"><div id="s2">Pestus mintak masók'an Rajo Agripa pasal Paólós</div></div><a id="v13"></a>
<div class="p"><span class="v">13</span><span class="vsp">&nbsp;</span>Pas la beberapo ari, Rajo Agripa samo <span class="add">adék betinonyo yang benamo</span> Bernike sampe di Kota Kaisarea óntók ngucapke selamet ke Pestus.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Pas dio wong beduo tu tinggal di sano selamo beberapo ari, Pestus nyelaske pasal Paólós ke Rajo Agripa, ujinyo, “Di sini ado sikok tahanan yang ditinggalke ole <span class="add">mantan Gubernór</span> Peliks.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Na, pas aku ado di Yerusalem, ketuo-ketuo imam samo pemémpén-pemémpén Israel nyampeke tódóannyo pasal Paólós trós mintak supayo dio dihókóm.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Aku ngenjók tau dio wong amen kebiasoan wong Romawi idak mboleke wong diserake sampe dio dienjók kesempetan óntók mbékén pembelaan di depan wong-wong yang nódónyo tu.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Jadi pas dio wong dateng bekómpól di sini, aku idak nunggu lamo-lamo. Besoknyo aku ngadoke sidang pengadélan trós mréntoke supayo wong tu digawak ngadep aku.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Tapi pas wong-wong yang nódó Paólós ni tegak óntók nyampeke tódóan-tódóannyo, dio wong ni idak nódó Paólós ngelakuke kejahatan yang berat pecak yang aku sangko.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Tapi, dio wong ni cuman beda pendapet pasal agama dio wong dewek, jugo pasal sikok wong yang benamo Yesus yang la mati, tapi yang diakui Paólós amen Dio tu édóp lagi.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Karno aku bingung cakmano caro merikso galo-galo ni, aku betanyo apo dio galak pegi ke Yerusalem trós diadéli di sano pasal kasós ni.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Tapi Paólós mintak naék bandéng óntók ditahan sambél nunggu kepótósan Kaisar Yang Mulyo. Laju aku mréntoke supayo dio ditahan sampe aku ngérém dio ke Kaisar.”<span id="bookmarks21"></span></div><a id="v22"></a>
<div class="p"><span class="v">22</span><span class="vsp">&nbsp;</span>Uji Agripa ke Pestus, “Aku jugo penasaran nak denger dari wong tu langsóng.”</div>
<div class="p">Uji Pestus, “Besok, Rajo bakal ndengernyo.”<span id="bookmarks22"></span></div>
<div class="s3"><div id="s3">Paólós dipanggél óntók mbela dirinyo di adepan Rajo Agripa</div></div><a id="v23"></a>
<div class="p"><span class="v">23</span><span class="vsp">&nbsp;</span>Jadi besoknyo, Agripa samo Bernike dateng dengen diéréngi upacara yang besak. Dio wong masók ke aula besamo kepalak-kepalak pasókan militer jugo wong-wong penténg kota tu. Abés tu, Pestus ngenjók prénto supayo Paólós digawak masók.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Uji Pestus, “Ya Rajo Agripa jugo slóró wong yang ado besamo kami di sini, jingokla wong ini! Slóró wong Israel yang ado di Yerusalem jugo yang ado di sini la dateng ke aku ngadu pasal dio trós mekék-mekék amen wong ini seharósnyo idak bole dibiarke édóp.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Tapi, aku nemuke amen dio idak ngelakuke apo-apo yang békén dio pantes dihókóm mati. Pas dio naék bandéng ke Kaisar, aku mótóske óntók ngérém dio ke Kaisar.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Tapi aku idak yakén dengen apo yang harós aku tóléske óntók Kaisar pasal dio. Karno itula, aku gawak dio ni ngadep kamu, kósósnyo ke kau Rajo Agripa, supayo abés pemeriksoan ni, aku tau apo yang harós aku tólés.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Soalnyo, nórót aku, idak masók akal amen ngérém sikok tahanan tapi idak nyelaske apo bae kesalahan-kesalahan yang ditódóke samo dio.”<span id="bookmarks27"></span></div>
</div>

<div id="toolbar-bottom">
<div class="audio-player">
  <audio id="audio" controls>
    <source id="audio1" src="https://storage.googleapis.com/tbp-audio/TBP%20Cerito%20Rosul%2025.mp3" />
  </audio>
</div>
</div>

<script type='text/javascript' src='./pwa-main.js'></script>
<script type='text/javascript'>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight) {
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

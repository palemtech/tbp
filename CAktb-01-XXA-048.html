<!DOCTYPE html>
<html>
<head>
<meta charset="utf-8" />

<meta property="og:title" content="Alkitab Tejemahan Palembang">
<meta property="og:description" content="Terjemahan Alkitab dalem baso Palembang.">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Alkitab 48</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = false;
var baseRef  = "CAktb-01-XXA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='CAktb-01-XXA-047.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector">&nbsp;&nbsp;Cerito Alkitab&nbsp;&nbsp;</span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;48&nbsp;&nbsp;</a></span>
  <span class="button"><a href='CAktb-01-XXA-049.html' title='Next Chapter'>&nbsp;&nbsp;&gt;&nbsp;&nbsp;</a></span>
</div>
</div>

<div id="content">

<div class="c">48</div> 

<div class="s"><div id="s1">Yesus Iola Almasi yang Dijanjike</div></div>
<div class="p">Pas Allah nyiptoke dunio, segalonyo sempurno. Dak katek duso. Adam samo Hawa saléng cinto, trós dio wong jugo cinto samo Allah. Katek kematian, penyakét, jugo pendritoan. Pecak inila dunio yang Allah kendak'i.</div>
<div class="p">Éblés ngomong liwat ulo di Taman Pirdaus óntók ngolai Hawa. Laju Hawa samo Adam pecayo samo olok'an ulo tu trós békén duso di adepan Allah. Karno dio wong békén duso, laju slóró wong di bumi bakal mati.</div>
<div class="p">Karno Adam samo Hawa békén duso, laju pasal yang lebé para lagi tejadi. Dio wong jadi mósó Allah. Akibatnyo, sejak itu slóró wong laér dengen sipat beduso jugo jadi mósó Allah. Hóbóngan manusio samo Allah jadi rusak ole duso. Tapi Allah ado rencano supayo hóbóngan tu pacak baék lagi.</div>
<div class="p">Allah bejanji amen sala sikok ketórónan Hawa bakal ngancórke kepalak Éblés, trós Éblés bakal ngelukoi tumitnyo. Ini ni artinyo Éblés bakal mbunu Almasi, tapi Allah bakal mbangkétke Dio lagi, trós Almasi bakal ngancórke kekuatan Éblés óntók selamonyo. Betaón-taón abés tu, Allah nyatoke amen Yesus ni iola Almasi.</div>
<div class="p">Pas Allah ngancórke slóró bumi pakek banjér besak, Dio nyedioke kapal yang jadi jalan keselametan óntók wong-wong yang pecayo samo Allah. Jadi, mugola slóró wong pantes diancórke karno duso-duso dio wong, Allah nyedioke Yesus óntók nyelametke slóró wong yang pecayo samo Dio.</div>
<div class="p">Selamo ratósan taón, imam-imam nyembake kórban ke Allah. Kórban-kórban tu nónjókke amen dio wong beduso trós pantes dihókóm. Tapi ternyato kórban-kórban tu dak pacak ngapós duso dio wong. Yesus iola Imam Besak Yang Agóng. Tapi idak pecak imam-imam laénnyo, Yesus ngórbanke diri-Nyo óntók jadi sikok-sikoknyo kórban yang pacak ngapós duso slóró wong di dunio ni. Yesus iola imam besak yang sempurno, soalnyo Dio nerimo hókóman óntók slóró duso yang perna dilakuke manusio.</div>
<div class="p">Allah ngomong samo Ibrahém cak ini, “Liwat kau, slóró suku di dunio bakal diberkahi.” Yesus iola ketórónan Ibrahém. Slóró suku di dunio diberkahi liwat Dio. Tiap wong yang pecayo samo Dio diselametke dari duso trós jadi ketórónan umat Allah, yang iola ketórónan rohani Ibrahém.</div>
<div class="p">Pas Allah ngongkon Ibrahém óntók ngórbanke Ishak, anaknyo, Allah la nyedioke domba lanang óntók gantike Ishak. Kito galo pantes mati karno duso-duso kito! Tapi Allah nyedioke Yesus, Anak Domba Allah, jadi kórban óntók mati gantike kito!</div>
<div class="p">Pas Allah ngérém bencano yang terahér ke Mesir, Dio ngongkon slóró kluargo Israel óntók nyembelé domba lanang yang sempurno. Dio wong harós ngoleske dara domba tu di sekitar pintu ruma dio wong. Pas Allah jingok dara tu, Dio ngeléndóngi ruma-ruma dio wong, trós idak mbunu anak lanang petamo dio wong. Kejadian ini disebót Paska.</div>
<div class="p">Yesus iola anak domba Paska kito. Dio sempurno jugo katek duso trós dibunu pas Ari Rayo Paska. Pas wong pecayo samo Yesus, dara Yesus nebós duso wong tu, trós dio teléndóngi dari hókóman Allah.</div>
<div class="p">Allah mbékén pejanjian samo Israel, bangso péléan-Nyo. Tapi mak ini ari Allah la békén Pejanjian Baru. Pejanjian Baru ni iola Pejanjian yang Allah békén óntók slóró bangso, supayo setiap wong yang pecayo samo Yesus pacak jadi bagéan umat péléan Allah.</div>
<div class="p">Musa iola nabi besak yang nyebarke Pirman Allah. Tapi Yesus iola nabi tebesak. Dio iola Tuhan, jadi slóró yang Dio lakuke samo slóró yang Dio omongke iola pebuatan jugo kato-kato Allah. Itula ngapo alesan Yesus disebót Pirman Allah.</div>
<div class="p">Allah bejanji ke Rajo Daód amen sala sikok ketórónannyo bakal mrénto jadi rajo umat Allah selamonyo. Karno Yesus iola Anak-Nyo Allah jugo Almasi, Dio iola ketórónan Daód yang bakal mrénto selamonyo.</div>
<div class="p">Pecak Daód, Yesus iola rajo, tapi Yesus iola rajo alam semesto! Dio bakal dateng lagi trós mrénto kerajaan-Nyo dengen adél jugo damai, selamonyo.</div>
<div class="p">Sikok cerito Alkitab dari: Asal Mulo Dunio 1–3; 6; 14; 22; Pembebasan 12; 20; 2 Samuel 7; Ibrani 3:1-6; 4:14–5:10; 7:1–8:13; 9:11–10:18; Wahyu 21</div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

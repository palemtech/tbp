<!DOCTYPE html>
<html>
<head>
<meta charset="utf-8" />

<meta property="og:title" content="Alkitab Tejemahan Palembang">
<meta property="og:description" content="Terjemahan Alkitab dalem baso Palembang.">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Alkitab 2</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = false;
var baseRef  = "CAktb-01-XXA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='CAktb-01-XXA-001.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector">&nbsp;&nbsp;Cerito Alkitab&nbsp;&nbsp;</span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;2&nbsp;&nbsp;</a></span>
  <span class="button"><a href='CAktb-01-XXA-003.html' title='Next Chapter'>&nbsp;&nbsp;&gt;&nbsp;&nbsp;</a></span>
</div>
</div>

<div id="content">

<div class="c">2</div> 

<div class="s"><div id="s1">Duso Masók ke Dunio </div></div>
<div class="pc"><span class="it">[<a href="https://www.youtube.com/watch?v=Jy8X6H16YYs" class="web-link">Tonton di YouTube</a>]</span></div>
<div class="p">Adam samo bininyo seneng nian tinggal di taman yang bagós yang la dibékén Allah óntók dio wong tu. Dio wong beduo idak makek baju, tapi itu idak mbékén dio wong malu, soalnyo dak katek duso di dunio. Dio wong seréng bejalan di taman sambél ngomong samo Allah.</div>
<div class="p">Tapi ado sikok ulo yang calak di taman tu. Dio nanyo ke betino tu cak ni, “Nian apo Allah ngelarang kamu makan bua dari slóró pohon di taman ni?”</div>
<div class="p">Uji betino tu, “Allah mboleke kami makan bua dari slóró pohon, kecuali pohon pengetauan pasal apo yang baék jugo apo yang jahat. Uji Allah, ‘Amen kamu makan bua tu, apo cuman nyentunyo bae, kamu bakal mati.’”</div>
<div class="p">Uji ulo tu, “Itu tu dak bener! Kamu dak bakal mati. Allah tau, amen kamu makan bua tu, kamu bakal jadi pecak Allah, tau apo yang baék jugo apo yang jahat.”</div>
<div class="p">Betino tu nyingok amen bua tu bagós trós kejingok'annyo lemak. Dio jugo péngén jadi behikmah, laju dio ngambék bua tu trós dimakannyo. Abés tu dio ngenjókkenyo ke lakinyo yang lagi besamo dio, jadi lakinyo melok makan jugo.</div>
<div class="p">Tibo-tibo, mato dio wong tebukak, trós dio wong sadar amen dio wong tu telanjang. Dio wong nyobo nótópi badannyo dengen ngerangkai daón-daón jadi baju.</div>
<div class="p">Trós Adam samo bininyo ndenger suaro Allah lagi bejalan di taman. Dio wong singitan dari Allah. Trós Allah manggél Adam, uji-Nyo, “Di mano kau?” Uji Adam, “Aku ndenger Kau bejalan di taman jadi aku takót, soalnyo aku ni telanjang. Mangkonyo tu aku singitan.”</div>
<div class="p">Trós Allah betanyo cak ini, “Siapo yang ngomong amen kau telanjang? Apo kau makan bua yang Aku larang tu?” Uji lanang tu, “Betino yang Kau enjók ke aku ni, diola yang ngenjókke aku bua tu.” Laju Allah nanyo ke betino tu cak ini, “Apo yang la kau lakuke?” Uji betino tu, “Ulo tu na ngolai aku.”</div>
<div class="p">Uji Allah ke ulo tu, “Tekótókla kau! Kau bakal ngerayap makek perót, trós kau jugo bakal makan debu tana. Kau samo betino ni bakal saléng mbenci, trós anak-anak kau samo anak-anak dio jugo bakal saléng bemósóan. Ketórónan betino ni bakal ngancórke palak kau, trós kau bakal ngancórke tumitnyo.”</div>
<div class="p">Trós Allah ngomong ke betino tu, “Aku bakal mbékén kau kesakétan pas kau branak. Trós kau bakal napsu samo laki kau, tapi dio bakal nguasoi kau.”</div>
<div class="p">Allah ngomong ke lanang tu, “Kau ndengerke bini kau tapi dak nóróti Aku. Sekarang tana ni tekótók, trós kau harós kerjo keras óntók nyari makan. Kau bakal mati, trós badan kau balék ke tana.” Lanang tu namoi bininyo Hawa, yang artinyo ‘ngenjók keédópan’, soalnyo dio bakal jadi emak dari slóró wong. Trós Allah makekke Adam samo Hawa baju dari kólét binatang.</div>
<div class="p">Trós uji Allah, “Manusio la samo pecak Kito, tau yang baék samo yang jahat. Sekarang, jangan sampe dio wong makan bua dari pohon keédópan laju édóp selamonyo.” Jadi Allah ngongkon Adam samo Hawa metu dari taman yang bagós tu. Allah mréntoke malekat yang kuat óntók nyago di depan pintu masók taman tu supayo dak katek wong yang pacak makan bua keédópan.</div>
<div class="p">Sikok cerito Alkitab dari: Asal Mulo Dunio 3</div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

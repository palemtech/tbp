<!DOCTYPE html>
<html>
<head>
<meta charset="utf-8" />

<meta property="og:title" content="Alkitab Tejemahan Palembang">
<meta property="og:description" content="Terjemahan Alkitab dalem baso Palembang.">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Alkitab 10</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = false;
var baseRef  = "CAktb-01-XXA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='CAktb-01-XXA-009.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector">&nbsp;&nbsp;Cerito Alkitab&nbsp;&nbsp;</span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;10&nbsp;&nbsp;</a></span>
  <span class="button"><a href='CAktb-01-XXA-011.html' title='Next Chapter'>&nbsp;&nbsp;&gt;&nbsp;&nbsp;</a></span>
</div>
</div>

<div id="content">

<div class="c">10</div> 

<div class="s"><div id="s1">Sepóló Bencano</div></div>
<div class="pc"><span class="it">[<a href="https://www.youtube.com/watch?v=Ns0tBbkYupU" class="web-link">Tonton di YouTube</a>]</span></div>
<div class="p">Musa samo Harón pegi nemui Piraun. Dio wong ngomong cak ini, “Inila omongan Tuhannyo wong Israel, ‘Biarkela umat Aku pegi!’” Tapi Piraun idak ndengerke dio wong. Bukannyo mbebaske wong Israel, malahan dienjókke gawean yang lebé saro.</div>
<div class="p">Piraun tetep nolak wong-wong tu pegi, jadinyo Allah ngérém sepóló bencano. Liwat hókóman-hókóman ni, Allah nónjókke ke Piraun amen Allah lebé kuat dari Piraun samo segalo dewo-dewo Mesir.</div>
<div class="p">Allah ngoba Sungi Nil jadi dara, tapi Piraun ni tetep bae dak mbiarke wong Israel pegi.</div>
<div class="p">Allah ngérémke kodok-kodok ke slóró Mesir. Piraun mintak nian ke Musa supayo kodok-kodok tu ngilang. Tapi pas kodok-kodok tu la mati, Piraun ni ngeraske atinyo, trós dak mbiarke wong Israel ni ninggalke Mesir.</div>
<div class="p">Laju Allah ngérémke bencano seranggo. Abés tu Allah ngérémke bencano lalet. Piraun manggél Musa samo Harón trós nyóró dio wong óntók berentike bencano ni, jadi wong Israel pacak pegi dari Mesir. Pas Musa ni bedoa, Allah ngilangke lalet dari Mesir. Tapi Piraun ni ngeraske atinyo trós idak mbiarke wong Israel pegi.</div>
<div class="p">Abés tu, Allah mbékén segalo binatang ternak di Mesir ni jadi sakét trós mati. Tapi ati Piraun ni dikeraske trós dio idak mbiarke wong Israel ni pegi.</div>
<div class="p">Laju Allah ngongkon Musa óntók nguntalke abu ke udara di depan Piraun. Pas Musa ngelakuke tu, penyakét bésól tejadi di slóró Mesir, tapi wong Israel idak keno penyakét bésól ni. Allah ngeraske atinyo Piraun, trós Piraun ni idak mbiarke wong Israel pegi.</div>
<div class="p">Abés tu, Allah ngérémke ujan es sebesak batu yang pacak ngancóri taneman di Mesir, trós mbunu siapo bae yang metu dari ruma. Piraun manggél Musa samo Harón trós ngomong ke dio wong cak ni, “Aku la beduso. Kamu pacak pegi dari sini.” Abés tu Musa bedoa, trós ujan es brenti.</div>
<div class="p">Tapi Piraun buat duso trós ngeraske atinyo lagi. Dio dak bakal mbiarke wong Israel pegi.</div>
<div class="p">Jadi, Allah ndatengke belalang yang banyak nian ke Mesir. Belalang ni makan taneman apo bae yang tesiso, yang idak ancór karno ujan es tadi.</div>
<div class="p">Laju, Allah ngérémke bencano kegelepan selamo tigo ari. Itu tu gelep nian sampe-sampe wong Mesir dak pacak metu dari ruma dio wong. Tapi ado cahayo di tempat wong Israel tinggal.</div>
<div class="p">Mugola la ngalami sembilan ikok bencano, Piraun tetep nolak mbiarke wong Israel pegi. Karno Piraun ni nekak, Allah ngerencanoke óntók ngérém sikok bencano terahér. Kejadian ni bakal ngoba pékérannyo Piraun.</div>
<div class="p">Sikok cerito Alkitab dari: Pembebasan 5–10</div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

<!DOCTYPE html>
<html>
<head>
<meta charset="utf-8" />

<meta property="og:title" content="Alkitab Tejemahan Palembang">
<meta property="og:description" content="Terjemahan Alkitab dalem baso Palembang.">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Alkitab 16</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = false;
var baseRef  = "CAktb-01-XXA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='CAktb-01-XXA-015.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector">&nbsp;&nbsp;Cerito Alkitab&nbsp;&nbsp;</span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;16&nbsp;&nbsp;</a></span>
  <span class="button"><a href='CAktb-01-XXA-017.html' title='Next Chapter'>&nbsp;&nbsp;&gt;&nbsp;&nbsp;</a></span>
</div>
</div>

<div id="content">

<div class="c">16</div> 

<div class="s"><div id="s1">Wong-wong yang Mbebaske</div></div>
<div class="pc"><span class="it">[<a href="https://www.youtube.com/watch?v=Vn6Nq49l4eA" class="web-link">Tonton di YouTube</a>]</span></div>
<div class="p">Abés Yosua mati, wong Israel ni idak nóróti Allah. Dio wong idak ngósér siso wong Kanaan, jugo idak nóróti hókóm-hókóm Allah. Wong-wong Israel mulai nyemba dewo-dewo Kanaan, bukannyo nyemba ke Allah, sikok-sikoknyo Tuhan yang bener. Bangso Israel katek rajo, jadi slóró wong ngelakuke apo yang dio wong pékér bener.</div>
<div class="p">Karno bangso Israel idak nórót samo Allah, laju Allah ngókóm bangso Israel dengen caro mbiarke dio wong dikalake ole mósó-mósó dio wong. Mósónyo ni ngerampas dari wong Israel, ngancórke harto bendo, trós banyak mbunu wong Israel. Pas la betaón-taón idak nóróti Allah jugo ditindes ole mósó-mósónyo, wong Israel betobat trós mintak Allah nyelametke dio wong.</div>
<div class="p">Jadi Allah nyedioke pembebas óntók dio wong. Pembebas ni nyelametke dio wong dari mósó, jugo gawak pedamaian di Israel. Tapi abés tu dio wong lupo lagi pasal Allah, trós mulai nyemba berhalo lagi. Laju, Allah mbiarke wong Midian, suku yang tinggalnyo parak dengen bangso Israel, ngalake wong Israel.</div>
<div class="p">Wong Midian ni ngambék slóró asél panen wong Israel selamo tójó taón. Bangso Israel takót nian sampe-sampe dio wong singitan di goa-goa supayo idak ditemuke wong Midian. Ahérnyo, bangso Israel mintak tolong samo Allah supayo diselametke.</div>
<div class="p">Kapan ari, ado lanang dari Israel yang benamo Gideon. Diem-diem dio ngéléng gendóm supayo idak dirampas wong Midian. Malekat Allah ndatengi Gideon, ujinyo, “Allah besamo kau, prajórét yang kuat! Pegila trós selametkela wong Israel dari wong-wong Midian.”</div>
<div class="p">Abanyo Gideon ni punyo meja pesembahan óntók berhalo. Allah ngongkon Gideon óntók ngancórke meja pesembahan tu. Tapi Gideon takót samo wong-wong, jadi dio nunggu sampe malem. Abés tu diancórkenyo meja pesembahan óntók berhalo tu sampe bekepéng-kepéng. Dio mbékén meja pesembahan baru óntók Allah di tempat tu, trós nyembake kórban óntók Allah.</div>
<div class="p">Besok paginyo wong-wong mara nian pas jingok meja pesembahan tu ancór. Dio wong pegi ke ruma Gideon nak mbunu Gideon. Tapi abanyo ngomong, “Ngapo kamu nak nyobo nolong dewo kamu? Amen dio dewo, dio pasti pacak ngeléndóngi dirinyo dewek!” Karno abanyo ngomong cak itu, laju wong-wong tu dak jadi mbunu Gideon.</div>
<div class="p">Trós wong Midian dateng lagi óntók ngerampas dari wong Israel. Dio wong ni banyak nian sampe dak pacak diétóng. Gideon manggél wong-wong Israel supayo bekómpól óntók betempór. Gideon mintak duo tando dari Allah óntók ngeyakénke dio amen memang Allah bakal makek dio óntók nyelametke wong Israel.</div>
<div class="p">Petamo, dio narok kaén di tana trós mintak Allah mbiarke embón pagi nyampak di kaén tu bae bukan di tana. Allah ngelakuke itu. Malem besoknyo, dio mintak supayo tana yang basa, bukan kaénnyo. Allah ngelakuke itu jugo. Keduo tando ni ngeyakénke Gideon amen Allah bakal makek dio óntók nyelametke Israel dari Midian.</div>
<div class="p">32.000 tentra Israel dateng ke Gideon, tapi uji Allah itu kebanyak'an. Laju Gideon balékke 22.000 wong yang takót nian óntók betempór. Allah ngomong itu masé kebanyak'an. Laju Gideon cuman mélé 300 tentra bae.</div>
<div class="p">Pas malem tu, Allah ngomong samo Gideon cak ini, “Pegila ke kemah-kemah wong Midian. Pas kau denger apo yang dio wong omongke, kau dak bakal takót lagi.” Laju malem tu Gideon pegi ke kemah-kemah tu, trós denger tentra Midian yang lagi nyeritoke pasal mimpi ke kawannyo. Uji kawannyo tu, “Mimpi ni artinyo Gideon bakal ngalake Midian!” Pas Gideon denger omongan tu dio muji Allah.</div>
<div class="p">Abés tu, Gideon balék ke tentranyo trós ngenjók dio wong maséng-maséng terompet, guci, samo obor. 300 tentra tu ngepóng tempat wong-wong Midian tédók. Dio wong galo gawak obor-obor tu di jeró guci supayo dak tejingok.</div>
<div class="p">Abés tu, dio wong ngancóri slóró guci tempat nyingiti obor tu bebarengan supayo api obornyo pacak tejingok. Dio wong niup terompet trós mekék, “Pedang demi Allah jugo demi Gideon!”</div>
<div class="p">Allah mbékén wong Midian bingung, laju dio wong saléng serang jugo saléng bunu. Langsóng bae Gideon ngérém ótósan óntók manggél wong-wong Israel laénnyo óntók melok ngejer wong Midian. Wong Israel banyak mbunu wong Midian trós ngejer sisonyo metu dari tana Israel. 120.000 wong Midian mati ari tu. Allah la nyelametke wong Israel.</div>
<div class="p">Abés tu, wong-wong Israel nak jadike Gideon rajo dio wong. Gideon nolak tawaran dio wong secaro alós, tapi Gideon mintak sebagéan dari anténg-anténg emas yang dio wong ambék dari wong Midian. Gideon nerimo banyak emas.</div>
<div class="p">Gideon makek emas tu óntók mbékén baju kósós pecak yang dipakek imam besak. Tapi wong-wong Israel mulai nyemba baju tu pecak berhalo. Laju Allah ngókóm wong Israel lagi karno dio wong nyemba berhalo. Allah mbiarke mósó-mósó dio wong ngalake dio wong. Ahérnyo dio wong mintak Allah óntók nolong lagi, trós Allah ngérém pembebas laén.</div>
<div class="p">Órótan duso, hókóman, petobatan, samo pembebasan teulang bekali-kali. Selamo betaón-taón Allah ngótós banyak pembebas yang nyelametke Israel dari mósó-mósó dio wong.</div>
<div class="p">Ahérnyo dio wong mintak rajo ke Allah, supayo samo pecak bangso-bangso laénnyo. Dio wong mintak rajo yang jolor, kuat, jugo yang pacak mémpén dio wong dalem petempóran. Sebenernyo, Allah dak seneng samo pintak'an ini, tapi Allah ngabólke pintak'an dio wong.</div>
<div class="p">Sikok cerito Alkitab dari: Hakém-Hakém 1–3; 6–8</div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

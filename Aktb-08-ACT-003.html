<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Rosul-Rosul 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">3:15 </span><span class=\"fq\">sumber keédópan: </span><span class=\"ft\">Kato-kato teks asli iola ‘penegak keédópan’. Artinyo, Yesus la negakke keédópan baru dengen kematian jugo kebangkétan-Nyo, trós ngenjók keédópan tu ke wong-wong yang pecayo samo Dio pecak yang tejadi dengen wong lómpó ni.</span></div>"
};

initFootnotes(footnotes);


// Glossary entries
var glossary = {
    "G-51": "<div><span class=\"k\">Ruma Agóng Allah</span> - Ini ni bukan ruma ibada biaso, malahan sikok-sikoknyo tempat di dunio di mano hadérat Allah tinggal pas jaman tu. Letaknyo di <span class=\"footnote selectable\" id=\"G-64\">Yerusalem</span>, trós wong Ibrani nyemba Allah di tempat tu. Mak ini ari, Ruma tu dak katek lagi karno la diancórke ole tentra Roma pas taón 70 M.</div><div class=\"p\">Pas jaman Ruma Agóng Allah masé ado, Ruma tu iola pusat budayo jugo agama slóró wong Ibrani, mugola amen dio wong tinggal jaó nian dari tempat tu. Yang seréng dilakuke di Ruma tu iola pesembahan kórban sembeléhan, pembakaran garu ole imam, pesembahan dóét, pesembahan-pesembahan laén, jugo doa. Pas jaman Musa sampe jaman Daód, Ruma Agóng Allah bebentók kemah karno belóm ado bangónannyo. Jingokla jugo “<span class=\"footnote selectable\" id=\"G-27\">Kemah Petemuan</span>”.</div>",
    "G-3": "<div><span class=\"k\">Almasi</span> - Arti istila ni iola ‘<span class=\"footnote selectable\" id=\"G-60\">wong yang dilanték</span>’, samo pecak kato “Kristus” jugo “Mesias”. Dalem Pejanjian Lamo, Allah bekali-kali janjike amen sikok Wong Yang Dilanték bakal dateng óntók jadi Rajo Penyelamet óntók umat Allah.</div>",
    "G-60": "<div><span class=\"k\">Wong Yang Dilanték</span> - Istila ni samo dengen <span class=\"footnote selectable\" id=\"G-3\">Almasi</span>, Mesias, jugo Kristus. Dalem Pejanjian Lamo, Allah bekali-kali janjike amen sikok Wong Yang Dilanték bakal dateng óntók jadi Rajo Penyelamet óntók umat Allah. Jingokla jugo kato “<span class=\"footnote selectable\" id=\"G-30\">lanték</span>”.</div>"
};

initFootnotes(glossary);

});

// Chapters
var chapters = [ { start: 1, end: 28 }];
var hasIntro = true;
var baseRef  = "Aktb-08-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='Aktb-07-JHN-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='Aktb-08-ACT-002.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Cerito Rosul-Rosul&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;3&nbsp;&nbsp;</a></span>
  <span class="button"><a href='Aktb-08-ACT-004.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='Aktb-09-GLO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="c">3</div> 
<div class="s2"><div id="s1">Kerajaan Allah tejingok liwat pelayanan Petrus jugo Yahya, yang ngelanjótke pelayanan Yesus</div></div>
<div class="s3"><div id="s2">Petrus nyembóke sikok wong lómpó di Ruma Agóng Allah</div></div><a id="v1"></a>
<div class="p"><span class="v">1</span><span class="vsp">&nbsp;</span>Kapan ari, Petrus samo Yahya pegi ke <span class="footnote selectable" id="G-51">Ruma Agóng Allah</span> pas nak jam bedoa, itu tu jam tigo sore.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Ado sikok lanang yang lómpó sejak dari perót emaknyo. Tiap ari dio digawak ke Ruma Agóng Allah trós ditarok di parak gerbang yang disebót Cindó, óntók mintak sedeka dari wong-wong yang masók ke situ.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Pas dio nyingok Petrus samo Yahya nak masók ke jeró halaman Ruma Agóng Allah, dio jugo mintak sedeka ke dio wong.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Petrus samo Yahya ni masati dio, trós uji Petrus ke lanang tu, “Pasatila kami!”<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Laju lanang tu masati Petrus samo Yahya, trós ngarep amen dio bakal dapet sedeka dari dio wong.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Tapi uji Petrus, “Emas jugo perak dak katek samo aku, tapi apo yang aku punyo bakal aku enjókke samo kau. Demi namo Yesus <span class="footnote selectable" id="G-3">Almasi</span> wong Najaret tu, tegakla trós bejalanla!”<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Petrus nyekel tangan kanan lanang tu, trós nolong dio tegak. Trós mato kaki jugo sekelnyo langsóng bae jadi kuat.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Dengen ngeloncat, dio tegak trós mulai bejalan. Abés tu dio masók ke jeró halaman Ruma Agóng Allah besamo Petrus jugo Yahya. Dio bejalan trós ngeloncat-loncat sambél muji Allah.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Slóró wong banyak tu nyingok dio bejalan sambél muji Allah.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Dio wong jugo tau amen dio tula yang biasonyo dódók mintak sedeka di Gerbang Cindó di Ruma Agóng Allah. Wong-wong tu heran nian jugo tecengang karno apo yang la tejadi samo lanang tu.<span id="bookmarks10"></span></div>
<div class="s3"><div id="s3">Petrus bekotba amen Yesus iola Almasi</div></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Sementaro lanang tu masé nyekeli Petrus samo Yahya, slóró wong banyak yang teheran-heran tu dateng belarian ngerómóni ketigo wong tu di teras Suleiman yang ado di Ruma Agóng Allah.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Pas Petrus nyingok wong-wong tu, dio ngomong cak ini, “Ói dólór-dólór Israel, ngapo kamu heran nyingok lanang ni? Ngapo pulok kamu masati kami seola-ola kuaso jugo kealéman kami dewek békén dio pacak bejalan?<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Tuhannyo Ibrahém, Ishak, samo Yakób, Tuhannyo nenek moyang kito la mulyoke hamba-Nyo, Yesus. Dio tula yang kamu serake trós yang kamu sangkal di adepan Pilatus pas dio la mótóske óntók mbebaske Yesus.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Kamu nyangkal Yesus yang suci jugo bener, trós mintak sikok pembunu dilepaske óntók kamu.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Kamu mbunu Yesus yang iola sumber keédópan<span class="footnote selectable" id="F-0"><sup>a</sup></span>. Tapi Allah la mbangkétke Dio dari kematian. Kamila saksi slóró pasal ni.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Dengen dasar kepecayoan dalem namo Yesus, wong lómpó yang kamu kenal trós yang kamu lagi jingok sekarang ni la dikuatke ole namo-Nyo. Soalnyo dengen beiman samo Dio, mangko wong yang ado di adepan kamu ni la sembó sepenunyo.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>“Sekarang, ói dólór-dólór, aku tau amen kamu ngelakuke cak itu karno kamu dak tau, cak itu jugo pemémpén-pemémpén kamu.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Tapi, cak inila caro Allah nepati apo yang dulu diómómke-Nyo liwat mólót slóró nabi amen Almasi harós mendrito.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Karno tu, betobatla dari duso-duso kamu, trós bebalékla dari pebuatan kamu yang jahat, mangko Allah ngapóske duso-duso kamu.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Jadi betobatla supayo ari-ari kelegoan dateng dari Allah<span class="ul">‡</span>, trós supayo Dio jugo ngérémke <span class="footnote selectable" id="G-3">Almasi</span> yang la ditentuke dari jaman bingen. Dio tu iola Yesus.<span id="bookmarks20"></span> <a id="v21"></a><span class="v">21</span><span class="vsp">&nbsp;</span><span class="footnote selectable" id="G-60">Wong Yang Dilanték</span> tu harós tetep di surgo sampe waktunyo Allah mbékén galo-galonyo jadi baru, pecak yang diomongke-Nyo pas jaman bingen liwat nabi-nabi-Nyo yang suci.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Nabi Musa la ngomong <span class="add">ke wong-wong Israel</span> cak ini, ‘Allah<span class="ul">‡</span>, Tuhan kamu, bakal ngótós sikok nabi pecak aku dari tenga-tenga kamu. Tórótila galo-galo yang diomongke-Nyo samo kamu.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Trós tiap wong yang idak nórót samo nabi tu bakal dibinasoke dari antaro bangso kamu.’<span id="bookmarks23"></span></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>“Slóró nabi yang perna ngomong, mulai dari Samuel sampe ke nabi-nabi yang dateng seabés dio, la ngómómke ari-ari ni.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Kamu itula ketórónan dari nabi-nabi tu. Trós kamu jugo la ngambék bagéan dalem pejanjian yang dibékén Allah samo nenek moyang kamu pas Dio ngomong ke Nabi Ibrahém cak ini, ‘Aku bakal mberkahi slóró bangso di bumi liwat ketórónan kau’.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Allah la ngangkat hamba-Nyo trós ngótós Dio ke kamu duluan, ói wong-wong Israel, supayo mberkahi kamu dengen caro mbékén kamu betobat dari kejahatan kamu.”<span id="bookmarks26"></span></div>
</div>
<script type='text/javascript' src='./pwa-main.js'></script>
</body>
</html>

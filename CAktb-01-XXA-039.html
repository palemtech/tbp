<!DOCTYPE html>
<html>
<head>
<meta charset="utf-8" />

<meta property="og:title" content="Alkitab Tejemahan Palembang">
<meta property="og:description" content="Terjemahan Alkitab dalem baso Palembang.">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Alkitab 39</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = false;
var baseRef  = "CAktb-01-XXA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='CAktb-01-XXA-038.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector">&nbsp;&nbsp;Cerito Alkitab&nbsp;&nbsp;</span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;39&nbsp;&nbsp;</a></span>
  <span class="button"><a href='CAktb-01-XXA-040.html' title='Next Chapter'>&nbsp;&nbsp;&gt;&nbsp;&nbsp;</a></span>
</div>
</div>

<div id="content">

<div class="c">39</div> 

<div class="s"><div id="s1">Yesus Diadéli</div></div>
<div class="p">Pas tu tenga dalu, Yesus digawak ole prajórét-prajórét ke ruma imam besak óntók ditanyo-tanyoi. Petrus mbóntóti dari jaó. Pas Yesus digawak ke jeró ruma, Petrus nunggu di jabo trós ngangetke badannyo di parak api unggun.</div>
<div class="p">Di jeró ruma tu, pemémpén-pemémpén Israel gawak banyak saksi palsu óntók ngadéli Yesus. Tapi, omongan dio wong ni katek yang samo, sampe-sampe pemémpén-pemémpén Israel dak pacak mbuktike amen Yesus besala. Yesus dak ngomong apo-apo.</div>
<div class="p">Ahérnyo, imam besak tu masati Yesus trós ngomong cak ni, “Enjóktaukela samo kami, iyo nian apo kau ni Almasi, Anak-Nyo Tuhan Yang Édóp?”</div>
<div class="p">Uji Yesus, “Iyo, trós kau bakal jingok Aku dódók samo Allah trós tórón dari surgo.” Sakéng maranyo, imam besak tu sampe ngoyak'i bajunyo dewek, pekéknyo, “Kito dak butu saksi lagi! Kamu la denger dewek apo yang Dio omongi amen Dio tu iola Anak-Nyo Allah. Jadi apo kepótósan kamu?”</div>
<div class="p">Uji slóró pemémpén Israel tu, “Dio pantes dihókóm mati!” Laju dio wong tu nótópi mato Dio, ngeludai Dio, ngebók'i Dio, jugo ngino Dio.</div>
<div class="p">Sementaro tu, pas Petrus nunggu di jabo ruma imam besak tu, ado babu betino nyingok Petrus, ujinyo, “Kau jugo besamo-samo Yesus!” Petrus nyangkalnyo. Abés tu, betino laén ngomong cak itu jugo, Petrus nyangkal lagi. Ahérnyo, banyak wong ngomong, “Kami tau kau besamo-samo Yesus karno kamu beduo ni beasal dari Galilea.”</div>
<div class="p">Petrus besumpa, ujinyo, “Kironyo Allah ngótók aku amen aku kenal wong itu!” Pas tu ayam bekokok, trós Yesus nole nyingok'i Petrus.</div>
<div class="p">Petrus metu trós nangis sedé nian. Sementaro tu, Yudas, penghianat tu, nyingok amen pemémpén-pemémpén Israel la ngenjók hókóman mati ke Yesus. Dio jadi sedé nian trós pegi óntók bunu diri.</div>
<div class="p">Besoknyo pagi-pagi nian, pemémpén-pemémpén Israel tu gawak Yesus ke Gubernór Romawi, Pilatus. Dio wong ngarep supayo Pilatus ngenjók hókóman mati óntók Yesus. Pilatus nanyo ke Yesus cak ini, “Iyo nian apo Kau ni rajo wong Israel?”</div>
<div class="p">Uji Yesus, “Kau dewek la ngomongke cak itu, tapi kerajaan Aku bukan kerajaan duniawi. Amen kerajaan Aku dari dunio, babu-babu Aku bakal bejuang óntók Aku. Tapi Aku dateng ke bumi óntók ngenjóktauke kebeneran pasal Allah. Slóró wong yang cinto dengen kebeneran ndengerke Aku.” Uji Pilatus, “Apo itu kebeneran?”</div>
<div class="p">Abés ngomong samo Yesus, Pilatus pegi ke kerómónan wong tu, ujinyo, “Aku dak nemuke kesalahan dari wong ni.” Tapi wong banyak tu samo pemémpén-pemémpén Israel bejerét, uji dio wong, “Salébke Dio!” Uji Pilatus, “Dio dak besala.” Tapi dio wong mala mekék-mekék. Trós uji Pilatus óntók ketigo kalinyo, “Dio dak besala!”</div>
<div class="p">Pilatus ni takót bakal tejadi kerósóan, jadi dio stuju ngongkon pasókannyo supayo nyalébke Yesus. Tentra-tentra Romawi nyambók'i Yesus, makekke Dio juba kerajaan samo mahkota yang tebuat dari duri. Trós dio wong jugo ngino Yesus, uji dio wong, “Jingok, inila rajo wong Israel!”</div>
<div class="p">Sikok cerito Alkitab dari: Matius 26:57–27:26; Markós 14:53–15:15; Lukas 22:54–23:25; Yahya 18:12–19:16</div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

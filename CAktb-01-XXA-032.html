<!DOCTYPE html>
<html>
<head>
<meta charset="utf-8" />

<meta property="og:title" content="Alkitab Tejemahan Palembang">
<meta property="og:description" content="Terjemahan Alkitab dalem baso Palembang.">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Alkitab 32</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = false;
var baseRef  = "CAktb-01-XXA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='CAktb-01-XXA-031.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector">&nbsp;&nbsp;Cerito Alkitab&nbsp;&nbsp;</span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;32&nbsp;&nbsp;</a></span>
  <span class="button"><a href='CAktb-01-XXA-033.html' title='Next Chapter'>&nbsp;&nbsp;&gt;&nbsp;&nbsp;</a></span>
</div>
</div>

<div id="content">

<div class="c">32</div> 

<div class="s"><div id="s1">Yesus Nyembóke Lanang yang Kemasók'an Setan samo Betino yang Sakét</div></div>
<div class="p">Kapan ari, Yesus samo móréd-móréd-Nyo naék perau trós nyebrangi danau ke tempat wong Gadara tinggal.</div>
<div class="p">Pas dio wong sampe di sebrang danau, sikok lanang yang kemasók'an setan belari ke ara Yesus.</div>
<div class="p">Lanang ni kuat nian sampe-sampe katek yang pacak megangi dio. Wong-wong seréng masóng tangan samo sekelnyo makek rante-rante, tapi dio terós-terósan ngancórke rante tu.</div>
<div class="p">Dio tinggal di kóbóran di daera tu. Siang malem wong ni mekék-mekék. Dio dak makek baju trós bekali-kali dio ngelukoi badannyo dewek makek batu.</div>
<div class="p">Pas lanang tu sampe ke Yesus, dio belótót di adepan-Nyo. Uji Yesus ke setan tu, “Metula dari wong ini!”</div>
<div class="p">Wong yang kemasók'an setan tu mekék kuat nian cak ini, “Apo yang kau kendak'i samo aku, Yesus, Anak-Nyo Tuhan Yang Maha Besak? Jangan nyikso aku!” Laju Yesus nanyo ke setan tu cak ini, “Siapo namo kau?” Uji dio, “Aku ni pasókan, karno jumla kami ni banyak.” (Pasókan yang dimaksód dio tu iola kelompok tentra Roma yang jumlanyo ribuan tentra.)</div>
<div class="p">Setan-setan tu mintak ke Yesus, “Jangan ngósér kami dari daera ni!” Di sano ado segerombolan babi lagi makan di bókét parak tempat tu. Laju, setan-setan tu mintak ke Yesus, “Tolong kongkon bae kami masók ke dalem babi-babi tu!” Uji Yesus, “Pegila!”</div>
<div class="p">Laju setan-setan tu metu dari lanang tu trós masók ke dalem babi-babi tu. Babi-babi tu belari nóróni tebéng yang curam trós nyampak ke dalem laót sampe tenggelem. Kiro-kiro ado 2.000 babi di gerombolan tu.</div>
<div class="p">Pas wong-wong yang ngórósi babi-babi tu nyingok apo yang la tejadi, dio wong lari trós ngenjóktauke ke slóró wong apo yang la dilakuke Yesus. Slóró wong dateng dari kota trós nyingok wong yang tadinyo kemasók'an setan tu lagi dódók, la makek baju, trós sikapnyo la cak wong waras.</div>
<div class="p">Wong-wong tu ketakótan trós mintak Yesus ninggalke daera tu. Laju Yesus naék ke perau trós besiap nak pegi. Lanang yang kemasók'an tadi mintak supayo dio bole melok pegi samo Yesus.</div>
<div class="p">Tapi Yesus ngomong ke dio, “Dak usala. Balékla ke ruma kau trós enjók tau ke kawan samo kluargo kau apo yang la dilakuke Allah óntók kau, karno Dio la ngesiani kau.”</div>
<div class="p">Laju lanang tu pegi trós dienjóktaukenyo ke wong-wong apo yang la dilakuke Yesus ke dio. Setiap wong yang denger ceritonyo keheranan trós ngeraso takjób.</div>
<div class="p">Laju Yesus balék lagi ke sebrang Danau Galilea. Ado banyak wong yang bekómpól jugo bedesekan di sekeléléng Yesus. Di kerómónan tu ado sikok betino yang la ngalami pendarahan selamo duo belas taón. Betino tu la ngabéske slóró dóétnyo óntók mbayar tabéb supayo pacak sembó, tapi keadaannyo mala tamba para.</div>
<div class="p">Betino tu ndenger amen Yesus la nyembóke banyak wong sakét trós mékér cak ini, “Aku yakén amen aku pacak nyentu baju Yesus bae, aku bakal disembóke jugo!” Laju dio marak'i Yesus trós nyentu baju-Nyo. Tibo-tibo, pas dio nyentu baju Yesus, pendarahannyo langsóng brenti!</div>
<div class="p">Yesus langsóng sadar amen ado kuaso yang metu dari diri-Nyo. Laju Yesus bebalék trós betanyo, “Siapo yang nyentu Aku?” Uji móréd-móréd-Nyo, “Tuan, banyak wong yang ado di parak Kau jugo besenggolan samo Kau. Cakmano Kau pacak nanyo, ‘Siapo yang nyentu Aku?’”</div>
<div class="p">Betino tu belótót di adepan Yesus. Dio gemeter ketakótan. Laju betino tu ngenjóktauke Yesus apo yang dio lakuke, jugo amen dio la disembóke. Uji Yesus, “Iman kau la nyembóke kau. Pegila dengen damai.”</div>
<div class="p">Sikok cerito Alkitab dari: Matius 8:28-34; 9:20-22; Markós 5:1-20; 5:24b-34; Lukas 8:26-39; 8:42b-48</div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

<!DOCTYPE html>
<html>
<head>
<meta charset="utf-8" />

<meta property="og:title" content="Alkitab Tejemahan Palembang">
<meta property="og:description" content="Terjemahan Alkitab dalem baso Palembang.">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Lukas 23</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">23:17</span><span class=\"ft\">Ayat ni idak tetólés di naska-naska paléng kuno dari kitab ni. Kemóngkénan besak ayat ni ditamba ole penyalén naska supayo isi ceritonyo samo dengen yang ado di </span><span class=\"xt\"><span class=\"reflink\">Matius 27:15</span></span><span class=\"ft\"> jugo </span><span class=\"xt\">Markós 15:6</span><span class=\"ft\">.</span></div>",
    "F-1": "<div class=\"footnote-p\"><span class=\"fr\">23:26 </span><span class=\"fq\">Kirene: </span><span class=\"ft\">Kirene iola ibu kota Propinsi Kirenika, yang mak ini ari dikenal dengen namo Libia yang ado di pantai Afrika Utara. Pecaknyo Simon ni kósós dateng dari Libia ke <span class=\"footnote selectable\" id=\"G-46\">Yerusalem</span> óntók ngerayoke <span class=\"footnote selectable\" id=\"G-26\">Paska</span>.</span></div>",
    "F-2": "<div class=\"footnote-p\"><span class=\"fr\">23:29 </span><span class=\"fq\">Seneng atila betino yang … dak perna netek'i anaknyo!: </span><span class=\"ft\">Tólésan aslinyo iola “Senengla betino yang mandól, rahém yang dak perna bónténg, jugo tetek yang dak perna netek'i anak!”.</span></div>",
    "F-3": "<div class=\"footnote-p\"><span class=\"fr\">23:31 </span><span class=\"fq\">batangnyo masé édóp, … batangnyo la keréng: </span><span class=\"ft\">Banyak ahli kitab ngartike amen kayu yang édóp ngelambangke wong bener. Kayu yang keréng ngelambangke wong jahat. Di dalem Alkitab, api diumpamoke pecak pengakéman. Kayu yang édóp tu lebé saro ditunu daripado kayu yang keréng. Peumpamoan ni jugo ado di </span><span class=\"xt\">Yeheskiel 20:47</span><span class=\"ft\">. Kemóngkénan besak peumpamoan ni mbandéngke hókóman yang ditimpóke samo Yesus (yang iola kayu yang édóp) samo hókóman yang lebé berat yang bakal ditimpóke samo bangso Israel (yang iola kayu yang keréng).</span></div>",
    "F-4": "<div class=\"footnote-p\"><span class=\"fr\">23:33 </span><span class=\"fq\">tempat yang benamo Tengkorak: </span><span class=\"ft\">Nórót tradisi wong Kristen, tempat ni iola bókét yang ado di luar Kota Yerusalem yang dak jaó dari jalan besak.</span></div>",
    "F-5": "<div class=\"footnote-p\"><span class=\"fr\">23:34 </span><span class=\"fq\">Uji Yesus, … dilakukenyo: </span><span class=\"ft\">Bagéan ayat 34 ni idak tetólés di naska-naska paléng kuno dari kitab ni. Kemóngkénan besak bagéan ni ditamba ole penyalén naska.</span></div>",
    "F-6": "<div class=\"footnote-p\"><span class=\"fr\">23:36 </span><span class=\"fq\">anggór yang asem: </span><span class=\"ft\">Anggór ni iola anggór yang regonyo mura yang biasonyo diminum ole wong-wong méskén. Nawarke anggór ni ke rajo samo bae pecak penghinoan.</span></div>",
    "F-7": "<div class=\"footnote-p\"><span class=\"fr\">23:43 </span><span class=\"fq\">Pirdaus: </span><span class=\"ft\">Kato ni beasal dari baso Persia yang artinyo ‘taman’. Nórót wong Israel, Pirdaus iola tempat di mano jiwo-jiwo wong yang bener tinggal sampe ari pengakéman kagek.</span></div>",
    "F-8": "<div class=\"footnote-p\"><span class=\"fr\">23:45 </span><span class=\"fq\">Tirai: </span><span class=\"ft\">Tirai yang besak jugo tebel ni ókórannyo kiro-kiro 13 x 9 meter trós misake duo tempat yang bebeda: (1) Tempat Suci jugo (2) Tempat Yang Paléng Suci. Tempat Yang Paléng Suci tu dipecayo jadi tempat Allah tinggal di bumi (jingok </span><span class=\"xt\">Pembebasan 26:31-33</span><span class=\"ft\">). Koyaknyo tirai tu ngelambangke amen dak katek lagi pemisa antaro Allah samo manusio. Mak ini ari setiap wong yang pecayo pacak behóbóngan langsóng dengen Allah (jingok </span><span class=\"xt\">Ibrani 6:19-20; 9:1-15; 10:19-22; Epesus 2:18–3:12).</span></div>",
    "F-9": "<div class=\"footnote-p\"><span class=\"fr\">23:56 </span><span class=\"fq\">Minyak mur: </span><span class=\"ft\">Minyak mur dipakek wong Israel óntók ngaweti jugo wangike mayat.</span></div>"
};

initFootnotes(footnotes);

var crossrefs = {
    "X-0": "<div class=\"footnote-p\"><span class=\"xo\">23:34 </span><span class=\"xq\">undi: </span><span class=\"xt\"><span class=\"reflink\"><a href=\"Aktb-06-PSA-022.html#v19\">Saér Nyanyian 22:19</a></span></span></div>"
};

initFootnotes(crossrefs);


// Glossary entries
var glossary = {
    "G-31": "<div><span class=\"k\">Pilatus</span> - Pontius Pilatus iola wong Romawi yang ditónjók jadi Gubernór Propinsi Yudea dari 26M sampe 36M. Dio ni yang nyetujui tóntótan pemémpén-pemémpén Israel óntók ngókóm mati Yesus.</div>",
    "G-1": "<div><span class=\"k\">Almasi</span> - Arti istila ni iola ‘<span class=\"footnote selectable\" id=\"G-42\">wong yang dilanték</span>’ , samo pecak kato “Kristus” jugo “Mesias”. Dalem Pejanjian Lamo, Allah bekali-kali janjike amen sikok Wong Yang Dilanték bakal dateng óntók jadi Rajo Penyelamet óntók umat Allah.</div>",
    "G-13": "<div><span class=\"k\">Herodes</span> - Dalem Pejanjian Baru ado empat rajo yang benamo Herodes:</div><div class=\"ili top-spacing\">(1) Rajo Herodes Yang Besak iola penguaso Yudea pas kelaéran Yesus. Dio tu yang nyobo óntók mbunu Yesus abés wong Majus dateng (<span class=\"reflink\"><a href=\"Aktb-08-MAT-002.html#v1\">Matius 2:1-22</a></span>; <span class=\"reflink\"><a href=\"Aktb-09-LUK-001.html#v5\">Lukas 1:5</a></span>). Dio mati pas Yesus ado di Mesir (<span class=\"reflink\"><a href=\"Aktb-08-MAT-002.html#v19\">Matius 2:19</a></span>).</div><div class=\"ili\">(2) Herodes Antipas iola penguaso Galilea pas pelayanan Yesus jugo Yahya Pembaptés. Dio tu yang ngawéni Herodias, kakak iparnyo, yang kageknyo manasi dio supayo Yahya dibunu. Yesus digawak ke dio ole pemémpén-pemémpén Israel supayo disalébke (Markós 6:14-29; <span class=\"reflink\"><a href=\"Aktb-09-LUK-023.html#v6\">Lukas 23:6-12</a></span>).</div><div class=\"ili\">(3) Herodes Agripa Yang Petamo iola penguaso yang petamo kali nganiayo wong-wong yang pecayo samo Yesus. Dio ni cócóngnyo Herodes Agóng. Pas taón 41-44 M, dio mrénto beberapo propinsi yang ado di daera Israel pecak Yudea, Samaria, teko Galilea. Dio tula yang ngongkon supayo Yakób, adéknyo Yesus, dibunu (<span class=\"reflink\"><a href=\"Aktb-11-ACT-012.html#v1\">Cerito Rosul-Rosul 12:1-23</a></span>)</div><div class=\"ili\">(4) Herodes Agripa Yang Keduo iola penguaso yang ngakémi rosul Paólós sebelóm dio dikérém ke Roma óntók diakémi Kaisar (<span class=\"reflink\"><a href=\"Aktb-11-ACT-025.html#v13\">Cerito Rosul-Rosul 25:13</a></span>–<span class=\"reflink\"><a href=\"Aktb-11-ACT-026.html#v2\">26:2</a></span>; <span class=\"reflink\"><a href=\"Aktb-11-ACT-026.html#v19\">26:19</a></span>, <span class=\"reflink\"><a href=\"Aktb-11-ACT-026.html#v27\">27-32</a></span>).</div>",
    "G-26": "<div><span class=\"k\">Paska</span> - Beda dari ari rayo wong Kristen, kato <span class=\"it\">Paska</span> di Alkitab nónjókke ari rayo wong Ibrani. Paska iola ari petamo dari perayoan tójó ari yang disebót Roti Dak Beragi. Pas jaman Yesus, wong-wong Israel ngerayoke Paska di Yerusalem, dengen makan domba sembeléhan jugo roti dak beragi. (Jingok Pembebasan 13:3-10 jugo Ulangan 16:1-8.)</div><div class=\"p\">Karno Yesus mati pas ari rayo Paska, kageknyo perayoan wong Kristen pasal kebangkétan Yesus jugo disebót ari Paska. Paska wong Ibrani ngingetke dio wong pasal cakmano Allah mbebaske nenek moyang dio wong dari perbudakan di Mesir sekitar 1500 SM (Pembebasan 12:1-42 ), sementaro Paskanyo wong Kristen ngingetke kito pasal cakmano Allah mbebaske dio wong dari duso liwat kematian jugo kebangkétan Yesus.</div>",
    "G-42": "<div><span class=\"k\">Wong Yang Dilanték</span> - Istila ni samo dengen <span class=\"footnote selectable\" id=\"G-1\">Almasi</span>, Mesias, jugo Kristus. Dalem Pejanjian Lamo, Allah bekali-kali janjike amen sikok Wong Yang Dilanték bakal dateng óntók jadi Rajo Penyelamet óntók umat Allah. Jingokla jugo kato “<span class=\"footnote selectable\" id=\"G-56\">lanték</span>”.</div>",
    "G-36": "<div><span class=\"k\">Ruma Agóng Allah</span> - Ini ni bukan ruma ibada biaso, malahan sikok-sikoknyo tempat di dunio di mano hadérat Allah tinggal pas jaman tu. Tempatnyo ado di Kota <span class=\"footnote selectable\" id=\"G-46\">Yerusalem</span>, trós wong Israel nyemba Allah di tempat tu. Mak ini ari, Ruma tu dak katek lagi karno la diancórke ole tentra Roma pas taón 70 M.</div><div class=\"p\">Pas jaman Ruma Agóng Allah masé ado, Ruma tu iola pusat budayo jugo agama slóró wong Israel, mugola amen dio wong tinggal jaó nian dari tempat tu. Yang seréng dilakuke di Ruma tu iola pesembahan kórban sembeléhan, pembakaran garu ole imam, pesembahan dóét, pesembahan-pesembahan laén, jugo doa. Pas jaman Musa sampe jaman Daód, Ruma Agóng Allah bebentók kemah karno belóm ado bangónannyo. Jingokla jugo “<span class=\"footnote selectable\" id=\"G-20\">Kemah Petemuan</span>”.</div>",
    "G-22": "<div><span class=\"k\">Mahkama Agama</span> - Mahkama Agama ni iola kelompok pemémpén bangso Israel pas jaman Yesus. Imam Besak iola ketuo dari Mahkama Agama tu. Tapi ado jugo anggota-anggota laénnyo pecak 22 imam, 22 wong yang dituoke, samo 22 ahli Kitab Suci. Dio wong mémpén bangso Israel tapi kuaso Mahkama Agama ni tebates (<span class=\"reflink\"><a href=\"Aktb-10-JHN-018.html#v21\">Yahya 18:21</a></span>) soalnyo dio wong masé di bawa kuaso Gubernór Romawi.</div>",
    "G-21": "<div><span class=\"k\">Kerajaan Allah</span> - Kerajaan Allah iola di mano bae Allah diakui ole umat-Nyo jadi Rajo dio wong, sampe-sampe dio wong melok'i jalan-Nyo Allah dengen sempurno. Asélnyo iola kerajaan yang penu kebaék'an jugo damai sentosa. Kerajaan Allah tu idak tebates cuman di surgo apo di maso depan bae. Yesus gawak <span class=\"footnote selectable\" id=\"G-53\">kabar baék</span> amen Kerajaan Allah yang la lamo dijanjike tu mulai jadi nyato dikit-dikit kósósnyo di antaro wong-wong yang nerimo ati yang baru dari Allah trós mélé óntók édóp nórót prénto Allah di dunio ni. Mugola la mulai nyato, Kerajaan Allah tu dak bakal hadér sepenunyo sampe disempurnoke Allah di ahér jaman.</div>",
    "G-37": "<div><span class=\"k\">Sabat</span> - Ini ni ari óntók istirahat jugo ibada. Dalem agama wong Israel, wong dak bole gaweke apo bae dari Jumat magréb sampe Sabtu magréb. Prénto ni dienjókke ole Allah ke Israel di Pembebasan 20:8-11. Pasal ni bedasarke <span class=\"reflink\"><a href=\"Aktb-04-GEN-002.html#v1\">Asal Mulo Dunio 2:1-3</a></span> di mano Allah istirahat pas ari ketójó, seari abés Dio nyelesaike penciptoan dunio.</div>"
};

initFootnotes(glossary);

});

// Chapters
var chapters = [ { start: 1, end: 24 }];
var hasIntro = false;
var baseRef  = "Aktb-09-LUK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='Aktb-08-MAT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='Aktb-09-LUK-022.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lukas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;23&nbsp;&nbsp;</a></span>
  <span class="button"><a href='Aktb-09-LUK-024.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='Aktb-10-JHN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="c">23</div> 
<div class="s2"><div id="s1">Yesus diadepke samo Pilatus, gubernór Romawi daera tu</div></div><a id="v1"></a>
<div class="p"><span class="v">1</span><span class="vsp">&nbsp;</span>Laju, tegakla slóró anggota pemémpén Israel tu, trós gawak Yesus ngadep Gubernór <span class="footnote selectable" id="G-31">Pilatus</span>.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Wong-wong tu mulai nódó Dio. Uji dio wong, “Kami la nemuke wong ni nyesatke bangso kami trós ngelarang wong-wong óntók mbayar pajak ke Kaisar. Dio jugo ngomong amen diola <span class="footnote selectable" id="G-1">Almasi</span>, iola rajo.”<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Pilatus betanyo ke Yesus cak ini, “Apo kau ni rajo wong Israel?”</div>
<div class="p">Uji Yesus, “Kamu tula yang ngomongkenyo.”<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Laju, Pilatus ngomong ke ketuo-ketuo imam jugo ke wong banyak tu, “Aku idak nemuke sikok kesalahan bae dari wong ni.”<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Tapi, dio wong makso. Uji dio wong, “Dio ni ngasót wong banyak dengen ajarannyo di slóró Wilaya Yudea, mulai dari Galilea trós sekarang la sampe sini.”<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>Pas Pilatus ndenger pasal tu, dio betanyo, “Apo dio ni wong Galilea?”<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Na, seabés Pilatus tau amen Yesus beasal dari Wilaya Galilea yang jugo dikuasoi ole Rajo <span class="footnote selectable" id="G-13">Herodes</span>, dio ngérém Yesus ke Herodes, yang pas waktu tu ado di Kota Yerusalem.<span id="bookmarks7"></span></div>
<div class="s2"><div id="s2">Yesus diadepke samo Rajo Herodes, penguaso Galilea</div></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Pas Herodes nyingok Yesus, dio seneng nian. La lamo nian dio ni péngén nyingok-Nyo, soalnyo la banyak yang didengernyo pasal Yesus. Dio ngarep nyingok Yesus ngelakuke tando ajaéb.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Herodes nanyoke banyak petanyoan, tapi dak katek yang dijawab Yesus.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Ketuo-ketuo imam samo ahli-ahli Kitab Suci la tegak trós metuke tódóan-tódóan yang berat ke Dio.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Seabés Herodes samo slóró tentranyo ngato-ngatoi jugo ngino Yesus dengen makekke juba yang bagós nian, dio wong ngérém Yesus balék lagi ke Pilatus.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Pas ari tu jugo, Herodes samo Pilatus jadi bekawan, padahal sebelómnyo dio wong ni bemósóan.<span id="bookmarks12"></span></div>
<div class="s2"><div id="s3">Yesus diadepke lagi samo Pilatus</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Abés tu, Pilatus ngómpólke ketuo-ketuo imam, pemémpén-pemémpén bangso, jugo wong banyak.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Ujinyo ke dio wong, “Kamu gawak wong ni ngadep aku seola-ola dio la nyesatke wong banyak. Jingokla, aku la merikso dio di adepan kamu, tapi dari dio aku dak nemuke kesalahan apo bae pecak yang kamu tódóke samo dio.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Cak itu jugo Herodes, karno dio la ngérém wong ni balék lagi ke kito. Jingokla, apo bae yang dilakukenyo tu dak pantes dikenoke hókóman mati.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Jadi, aku bakal nyambók'i dio, abés tu ngelepaskenyo.” [<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Soalnyo, Pilatus harós mbebaske sikok wong setiap ari rayo <span class="footnote selectable" id="G-26">Paska</span> óntók dio wong.<span class="footnote selectable" id="F-0"><sup>a</sup></span>]<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Tapi, wong-wong tu samo-samo bejerét, “Bunu dio! Bebaske Barabas óntók kami!”<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Barabas ni iola wong yang dimasókke ke jeró penjaro karno mbékén kerébótan di kota jugo ngelakuke pembunuhan.<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Pilatus ngomong sekali lagi ke dio wong karno nak ngelepaske Yesus.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Tapi, wong-wong tu bejerét, “Salébke dio! Salébke dio!”<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Na, óntók ketigo kalinyo Pilatus ngomong cak ini ke dio wong, “Kejahatan apo yang la dilakukenyo? Aku idak nemuke kesalahan apo-apo darinyo yang pantes dikenoke hókóman mati! Jadi, aku bakal nyambók'i dio, abés tu ngelepaskenyo.”<span id="bookmarks22"></span></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Tapi, wong banyak tu tamba bejerét óntók nóntót supayo Yesus disalébke. Ahérnyo, jerétan wong itula yang menang.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Jadi, Pilatus mótóske óntók ngabólke tóntótan dio wong.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Pilatus mbebaske wong yang dimintak dio wong tu, yang dipenjaroke karno mbékén kerébótan jugo pembunuhan. Tapi, Yesus diserakenyo pecak yang dio wong kendak'i tu.<span id="bookmarks25"></span></div>
<div class="ms"><div id="ms1">kematian jugo kebangkétan yesus</div></div>
<div class="s2"><div id="s4">Yesus digawak óntók disalébke</div></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Pas tentra-tentra tu gawak Yesus pegi óntók disalébke, dio wong makso sikok wong yang benamo Simon. Dio ni beasal dari Kirene.<span class="footnote selectable" id="F-1"><sup>b</sup></span> Dio ni jugo baru dateng dari luar kota. Tentra-tentra tu narokke saléb Yesus di bahu Simon supayo dipekolnyo sambél melok'i Yesus.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Banyak nian wong yang melok'i Yesus, teko betino-betino. Betino-betino tu ngebók'i dadonyo jugo ngeratepi Yesus.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Yesus nole trós ngomong samo dio wong, “Ói betino-betino Yerusalem, jangan tangisi Aku. Tangisila diri kamu dewek samo anak-anak kamu.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Bakal tibo ari-ari kesaroan di mano dio wong bakal ngomong cak ini, ‘Seneng atila betino yang mandól, yang dak perna bónténg, jugo yang dak perna netek'i anaknyo!’<span class="footnote selectable" id="F-2"><sup>c</sup></span><span id="bookmarks29"></span> <a id="v30"></a><span class="v">30</span><span class="vsp">&nbsp;</span>Pas ari-ari tu, wong bakal mulai ngomong ke gónóng-gónóng, ‘Róntóla nimpo kami,’ jugo ke bókét-bókét, ‘Témbónila kami!’<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Soalnyo, amen pasal-pasal ni digaweke pas batangnyo masé édóp, apo yang bakal tejadi pas batangnyo la keréng!”<span class="footnote selectable" id="F-3"><sup>d</sup></span><span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Tentra-tentra tu jugo gawak duo penjahat óntók dihókóm mati besamo Yesus.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Na, pas sampe di tempat yang benamo Tengkorak,<span class="footnote selectable" id="F-4"><sup>e</sup></span> dio wong tu nyalébke Yesus di sano besamo-samo dengen keduo penjahat tu, yang sikok di sebela kanan-Nyo trós yang sikok lagi di sebela kiri-Nyo.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>[Uji Yesus, “Ya Aba, ampónila dio wong karno dio wong dak tau apo yang dilakukenyo.”]<span class="footnote selectable" id="F-5"><sup>f</sup></span> Laju, dio wong bebagé baju Yesus dengen caro koncang undi.<span class="footnote selectable" id="X-0"><sup>g</sup></span><span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Wong banyak yang tegak di sano nyaksike galo-galonyo tu. Pemémpén-pemémpén bangso ngato-ngatoi Yesus. Uji dio wong, “Wong laén dio selametke. Jadi, biarla dio nyelametke dirinyo dewek amen dio ni memang <span class="footnote selectable" id="G-1">Almasi</span> yang dipélé Allah.”<span id="bookmarks35"></span></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>Tentra-tentra <span class="add">yang ado di situ</span> jugo ngino Yesus dengen dateng ke dio sambél gawak anggór yang asem<span class="footnote selectable" id="F-6"><sup>h</sup></span><span id="bookmarks36"></span> <a id="v37"></a><span class="v">37</span><span class="vsp">&nbsp;</span>trós ngomong cak ini, “Amen kau rajo wong Israel, selametkela diri kau dewek!”<span id="bookmarks37"></span></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>Di pócók palak-Nyo jugo tetólés, “Inila Rajo Wong Israel.”<span id="bookmarks38"></span></div><span id="bookmarks38"></span><a id="v39"></a>
<div class="p"><span class="v">39</span><span class="vsp">&nbsp;</span>Sala sikok dari keduo penjahat yang jugo disalébke tu ngatoi Dio cak ini, “Kau ni <span class="footnote selectable" id="G-42">Wong Yang Dilanték</span>, kan? Selametkela diri kau teko kami jugo!”<span id="bookmarks39"></span></div><span id="bookmarks39"></span><a id="v40"></a>
<div class="p"><span class="v">40</span><span class="vsp">&nbsp;</span>Tapi, penjahat laénnyo tu negor dio. Ujinyo, “Apo kau dak takót samo Allah, soalnyo kau tu jugo dihókóm mati samo cak Dio?<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Kito ni memang pantes dihókóm, soalnyo kito ni dapet balesan yang sesuai dengen pebuatan kito, tapi wong ni dak besala samo sekali.”<span id="bookmarks41"></span></div><span id="bookmarks41"></span><a id="v42"></a>
<div class="p"><span class="v">42</span><span class="vsp">&nbsp;</span>Laju, dio ngomong cak ini, “Ói Yesus, ingetla samo aku pas Kau masók ke jeró kerajaan Kau.”<span id="bookmarks42"></span></div><span id="bookmarks42"></span><a id="v43"></a>
<div class="p"><span class="v">43</span><span class="vsp">&nbsp;</span>Uji Yesus ke dio, “Nian-nian Aku enjók tau kau, ari ni jugo kau bakal besamo-samo Aku di jeró Pirdaus.”<span class="footnote selectable" id="F-7"><sup>i</sup></span><span id="bookmarks43"></span></div>
<div class="s2"><div id="s5">Yesus mati</div></div><span id="bookmarks43"></span><a id="v44"></a>
<div class="p"><span class="v">44</span><span class="vsp">&nbsp;</span>Kiro-kiro jam 12 siang, slóró daera tu jadi gelep sampe jam tigo sore<span id="bookmarks44"></span> <a id="v45"></a><span class="v">45</span><span class="vsp">&nbsp;</span>karno matoari dak besinar. Tirai<span class="footnote selectable" id="F-8"><sup>j</sup></span> di jeró <span class="footnote selectable" id="G-36">Ruma Agóng Allah</span> koyak di tenganyo sampe tebagé duo.<span id="bookmarks45"></span> <a id="v46"></a><span class="v">46</span><span class="vsp">&nbsp;</span>Trós, Yesus ngomong dengen suaro yang besak, cak ini, “Ya Aba, ke dalem tangan Kau, Aku serake nyawo Aku.” Abés ngomong cak itu, Yesus ngembóske napas terahér-Nyo.<span id="bookmarks46"></span></div><span id="bookmarks46"></span><a id="v47"></a>
<div class="p"><span class="v">47</span><span class="vsp">&nbsp;</span>Na, pas perwira Romawi yang ado di situ nyingok apo yang tejadi <span class="add">dengen Yesus</span>, dio mulyoke Allah. Ujinyo, “Iyo nian, wong ni iola wong yang dak besala.”<span id="bookmarks47"></span></div><span id="bookmarks47"></span><a id="v48"></a>
<div class="p"><span class="v">48</span><span class="vsp">&nbsp;</span>Banyak wong yang ngómpól di situ nyingok penyaléban tu. Seabés nyaksike kejadian-kejadian tu, dio wong balék sambél ngébók-ngébók'i dado.<span id="bookmarks48"></span> <a id="v49"></a><span class="v">49</span><span class="vsp">&nbsp;</span>Tapi, slóró yang ngenal Yesus, temasók betino-betino yang melok'i Dio dari Galilea, tegak agak jaó <span class="add">dari tempat tu</span> trós jingok slóró kejadian-kejadian tu.<span id="bookmarks49"></span></div>
<div class="s2"><div id="s6">Yesus dikóbórke</div></div><span id="bookmarks49"></span><a id="v50"></a>
<div class="p"><span class="v">50</span><span class="vsp">&nbsp;</span>Ado sikok lanang benamo Yósóp, anggota <span class="footnote selectable" id="G-22">Mahkama Agama</span>. Dio ni wong yang baék jugo bener.<span id="bookmarks50"></span> <a id="v51"></a><span class="v">51</span><span class="vsp">&nbsp;</span>Dio ni dak stuju dengen kepótósan jugo pebuatan dio wong. Dio beasal dari Kota Arimatea, iola sikok kota wong Israel. Dio jugo nunggu-nungguke <span class="footnote selectable" id="G-21">Kerajaan Allah</span>.<span id="bookmarks51"></span> <a id="v52"></a><span class="v">52</span><span class="vsp">&nbsp;</span>Laju, dio pegi ke Pilatus óntók mintak mayat Yesus.<span id="bookmarks52"></span> <a id="v53"></a><span class="v">53</span><span class="vsp">&nbsp;</span>Pas mayat Yesus la ditórónke, dio ngapani-Nyo makek kaén lenan, abés tu ditaroknyo mayat tu ke jeró kóbóran yang digali di déndéng bókét batu yang belóm perna ado mayat yang ditarokke di situ.<span id="bookmarks53"></span> <a id="v54"></a><span class="v">54</span><span class="vsp">&nbsp;</span>Ari tu iola ari pesiapan, soalnyo ari <span class="footnote selectable" id="G-37">Sabat</span> la nak mulai.<span id="bookmarks54"></span></div><span id="bookmarks54"></span><a id="v55"></a>
<div class="p"><span class="v">55</span><span class="vsp">&nbsp;</span>Betino-betino yang dateng besamo-samo dengen Yesus dari Galilea melok'i Yósóp trós nyingok kóbóran tu jugo cakmano mayat Yesus dikóbórke.<span id="bookmarks55"></span> <a id="v56"></a><span class="v">56</span><span class="vsp">&nbsp;</span>Abés tu, dio wong balék trós nyiapke rempa-rempa wangi samo minyak mur.<span class="footnote selectable" id="F-9"><sup>k</sup></span></div>
<div class="p">Pas ari Sabat, betino-betino tu istirahat óntók nóróti prénto Allah.<span id="bookmarks56"></span></div>
</div>

<div id="toolbar-bottom">
<div class="audio-player">
  <audio id="audio" controls>
    <source id="audio1" src="https://storage.googleapis.com/tbp-audio/TBP Lukas 23.mp3" />
  </audio>
</div>
</div>

<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

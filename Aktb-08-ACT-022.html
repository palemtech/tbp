<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Rosul-Rosul 22</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">22:25 </span><span class=\"fq\">wong yang bekebangsoan Romawi: </span><span class=\"ft\">Sesuai dengen hókóm Romawi, wong yang bekebangsoan Romawi idak pacak dihókóm apo dak tu dimasókke ke jeró penjaro sebelóm diadéli. Jadi prajórét-prajórét ni ampér ngelanggar pasal tu pas dio wong nak nyambók'i Paólós.</span></div>",
    "F-1": "<div class=\"footnote-p\"><span class=\"fr\">22:28 </span><span class=\"fq\">bekebangsoan Romawi: </span><span class=\"ft\">Ado tigo caro supayo pacak jadi bekebangsoan Romawi: (1) dilaérke dari kluargo yang la bekebangsoan Romawi, (2) dienjók jadi hadia karno la bejaso óntók Kekaésaran Romawi, apo dak tu (3) bayar suap óntók ndapetkenyo. Wong tuo Paólós la bekebangsoan Romawi artinyo kedódók'an Paólós lebé tinggi daripado kepalak pasókan tu.</span></div>"
};

initFootnotes(footnotes);


// Glossary entries
var glossary = {
    "G-41": "<div><span class=\"k\">perwira</span> - Istila teks asli nónjókke tentra Romawi yang mémpén 80 prajórét. Sikok <span class=\"tl\">legion</span> iola pasókan militer Romawi yang ado kiro-kiro 5.250-6.000 tentra. Dalem sikok legion ado kiro-kiro 60 perwira yang dipémpén ole sikok tentra yang disebót <span class=\"tl\">legatus legionis</span> yang iola kepalak legion.</div>"
};

initFootnotes(glossary);

});

// Chapters
var chapters = [ { start: 1, end: 28 }];
var hasIntro = true;
var baseRef  = "Aktb-08-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='Aktb-07-JHN-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='Aktb-08-ACT-021.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Cerito Rosul-Rosul&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;22&nbsp;&nbsp;</a></span>
  <span class="button"><a href='Aktb-08-ACT-023.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='Aktb-09-GLO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="c">22</div> <a id="v1"></a>
<div class="p"><span class="v">1</span><span class="vsp">&nbsp;</span><span class="add">Uji Paólós</span>, “Ói dólór-dólór jugo bapak-bapak sebangso, dengerkela pembelaan yang nak aku omongke samo kamu ni.”<span id="bookmarks1"></span></div><span id="bookmarks1"></span><a id="v2"></a>
<div class="p"><span class="v">2</span><span class="vsp">&nbsp;</span>Pas dio wong ni ndenger amen Paólós ngomong ke dio wong makek baso Ibrani, wong-wong tu namba tenang.</div>
<div class="p">Laju uji Paólós lagi,<span id="bookmarks2"></span> <a id="v3"></a><span class="v">3</span><span class="vsp">&nbsp;</span>“Aku ni wong Israel, laér di Tarsus di daera Kilikia, tapi besak di kota ni. Aku ni didédék ole Gamaliel, trós dio ngajari aku pasal Hókóm nenek moyang kito dengen bener. Aku jugo besemangat nian pasal Allah, pecak kamu yang ado di sini ari ni.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Aku la nganiayo sampe mati pengékót-pengékót Jalan Yesus. Aku ngiket trós masókke dio wong ke jeró penjaro, mugola itu lanang-betino.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Imam besak jugo slóró pemémpén Israel pacak besaksi pasal tu, karno dari dio wong tula aku ndapetke surat-surat óntók digawak ke dólór-dólór di Kota Damsyik. Laju, aku pegi ke sano óntók ngiket trós gawak pengékót-pengékót Jalan Yesus yang ado di kota tu ke Yerusalem supayo dihókóm.<span id="bookmarks5"></span></div><span id="bookmarks5"></span><a id="v6"></a>
<div class="p"><span class="v">6</span><span class="vsp">&nbsp;</span>“Laju, pas aku di tenga pejalanan trós ampér sampe di Damsyik, kiro-kiro pas tenga ari, tibo-tibo ado cahayo yang nyilóke dari langét besinar ngeléléngi aku.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Aku tecampak ke tana trós ndenger suaro ngomong ke aku cak ini, ‘Saól, Saól, ngapo kau nyikso Aku?’<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>“Trós, aku nyawab, ‘Siapo Kau, Tuan?’</div>
<div class="p">“Trós, Dio ngomong samo aku, ‘Aku ni Yesus dari Najaret, yang kau sikso.’<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Wong-wong yang besamo dengen aku ni nyingok cahayo tu, tapi dio wong idak ndenger suaro yang lagi ngomong samo aku.<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>“Trós, aku ngomong cak ini, ‘Tuan, apo yang harós aku lakuke?’</div>
<div class="p">“Trós uji Tuan ke aku, ‘Bangónla trós pegila ke Damsyik. Di sano kau bakal dienjók tau galo-galo gawean yang la ditónjók óntók kau gaweke.’<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Pas aku dak pacak melek karno cahayo yang nyilóke tu, aku ditóntón ole wong-wong yang ngerewangi aku trós masók ke Kota Damsyik.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>“Di sano ado lanang benamo Ananias. Dio ni wong yang além trós nórót samo Hókóm Musa. Dio jugo dikenal wong yang baék ole slóró wong Israel yang tinggal di Kota Damsyik.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ananias ni dateng, tegak di sebela aku, trós ngomong cak ini, ‘Ói dólór Saól, melekla lagi!’ Pas itu jugo, aku langsóng pacak melek lagi trós nyingok dio.<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>“Trós, Ananias ngomong cak ini, ‘Tuhan dari nenek moyang kito la nentuke kau óntók tau kendak-Nyo, óntók nyingok Yesus, Hamba-Nyo yang Bener tu, jugo óntók ndengerke suaro yang metu dari mólót Hamba-Nyo tu.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Soalnyo, kau bakal jadi saksi-Nyo óntók slóró wong pasal yang kau jingok jugo denger.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Trós sekarang apo lagi yang kau tunggu? Bangónla, enjókla diri kau dibaptés trós biarla duso-duso kau diberséke dengen manggél namo-Nyo.’<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>“Pas aku balék ke Yerusalem trós lagi bedoa di Ruma Agóng Allah, aku dapet penjingok'an,<span id="bookmarks17"></span> <a id="v18"></a><span class="v">18</span><span class="vsp">&nbsp;</span>trós aku nyingok Yesus ngomong samo aku cak ini, ‘Besiapla trós gancangla metu dari Yerusalem, karno dio wong dak bakal nerimo kesaksian kau pasal Aku.”<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>“Tapi uji aku, ‘Tuan, dio wong dewek la tau amen aku nila yang masók'i ruma-ruma ibada trós menjaroke jugo ngebók'i wong-wong yang pecayo samo Kau.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Trós pas Stepanus, saksi Kau tu, lagi dibunu, aku tegak di situ. Aku nyetujui pembunuhan tu jugo nyagoi baju wong-wong yang mbunu dio.’<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>“Tapi Yesus ngomong samo Aku, ‘Pegila! Soalnyo, Aku ngótós kau jaó ke bangso-bangso yang bukan bangso Israel.”<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Trós, wong-wong Israel ni masé bae ndengerke Paólós. Tapi, pas Paólós ngomong amen Allah la ngótós dio óntók mbritoke Kabar Baék ke wong-wong yang bukan wong Israel, wong-wong yang ndengerke Paólós tadi jadi mara nian. Trós, dio wong mekék cak ini, “Bunu bae wong pecak dio ni dari bumi, soalnyo dio dak pantes édóp.”<span id="bookmarks22"></span></div>
<div class="s3"><div id="s1">Paólós digawak ke jeró markas trós ketauan amen dio bekebangsoan Romawi</div></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Dio wong terós-terósan mekék, abés tu nguntalke juba-jubanyo trós ngambórke debu ke udara.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Laju, kepalak pasókan tu ngongkon wong supayo Paólós digawak ke jeró markas trós diperikso sambél dicambók'i supayo dio pacak tau ngapo wong-wong tadi mekék-mekék cak itu ke dio.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Pas dio wong ngiket Paólós óntók dicambók'i, Paólós ngomong cak ini ke <span class="footnote selectable" id="G-41">perwira</span> yang lagi tegak di parak dio, ujinyo, “Apo bole wong yang bekebangsoan Romawi<span class="footnote selectable" id="F-0"><sup>a</sup></span> disikso sebelóm diadéli?”<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Pas perwira tu ndenger omongan Paólós, dio pegi ngadep kepalak pasókan trós ngomong cak ini, “Apo yang nak kau lakuke? Soalnyo wong ni bekebangsoan Romawi.”<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Laju, kepalak pasókan tu dateng ke Paólós trós ngomong cak ini ke dio, “Omongkela samo aku, apo kau ni memang bekebangsoan Romawi?”</div>
<div class="p">Uji Paólós, “Iyo.”<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Trós kepalak pasókan tu ngomong cak ini, “Óntók ndapetke kebangsoan Romawi, aku bayar mahal nian.”</div>
<div class="p">Paólós nyawab cak ini, “Tapi aku ni dari laér la bekebangsoan Romawi<span class="footnote selectable" id="F-1"><sup>b</sup></span>.”<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Wong-wong yang nak merikso Paólós langsóng móndór dari dio. Trós kepalak pasókan tu jugo jadi takót pas dio tau amen Paólós ni bekebangsoan Romawi, soalnyo dio la ngiket Paólós.<span id="bookmarks29"></span></div>
<div class="s3"><div id="s2">Paólós diadepke Mahkama Agama</div></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Tapi, kepalak pasókan tu nak tau nian pasal tódóan wong-wong Israel ke Paólós. Jadi, besoknyo dio mbebaske Paólós trós ngenjók prénto supayo ketuo-ketuo imam samo slóró Mahkama Agama bekómpól. Abés tu, dio ngongkon sikok wong óntók gawak Paólós <span class="add">dari markas</span>, abés tu Paólós digawak ngadep ke dio wong.<span id="bookmarks30"></span></div>
</div>
<script type='text/javascript' src='./pwa-main.js'></script>
</body>
</html>

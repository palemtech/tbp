<!DOCTYPE html>
<html>
<head>
<meta charset="utf-8" />

<meta property="og:title" content="Alkitab Tejemahan Palembang">
<meta property="og:description" content="Terjemahan Alkitab dalem baso Palembang.">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Alkitab 50</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = false;
var baseRef  = "CAktb-01-XXA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='CAktb-01-XXA-049.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector">&nbsp;&nbsp;Cerito Alkitab&nbsp;&nbsp;</span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;50&nbsp;&nbsp;</a></span>
  <span class="button"><a href='' title='Next Chapter'>&nbsp;&nbsp;&gt;&nbsp;&nbsp;</a></span>
</div>
</div>

<div id="content">

<div class="c">50</div> 

<div class="s"><div id="s1">Yesus Balék Lagi</div></div>
<div class="p">Selamo ampér duo ribu taón, kabar baék Yesus Almasi la tesebar ke slóró dunio. Gerejanyo jugo la bekembang. Dulu Yesus ngomong amen Dio bakal balék lagi pas ahér jaman. Mugola sekarang Dio belóm dateng, tapi Dio bakal nepati janji-Nyo.</div>
<div class="p">Selamo kito nungguke Yesus dateng lagi, Allah péngén kito édóp suci jugo ngormati-Nyo. Dio jugo péngén kito ngenjóktauke ke wong laén pasal kerajaan-Nyo. Pas Yesus ado di bumi, Dio ngomong cak ini, “Móréd-móréd Aku bakal mbritoke kabar baék pasal kerajaan Allah ke slóró wong di dunio. Abés tu ahér jaman bakal dateng.”</div>
<div class="p">Banyak suku yang masé belóm denger pasal Yesus. Sebelóm Dio balék ke surgo, Yesus ngenjók tugas ke slóró pengékót-Nyo óntók gawak kabar baék ke wong-wong yang belóm perna ndengernyo. Uji-Nyo, “Pegila, jadikela slóró suku bangso pengékót Aku! Ladang la nguning siap óntók dipanen!”</div>
<div class="p">Yesus jugo ngomong cak ini, “Sikok babu idak lebé besak dari tuannyo. Samo pecak penguaso-penguaso di dunio ni benci samo Aku, dio wong jugo bakal nyikso trós mbunu kamu karno Aku. Mugola di dunio ni kamu bakal ngalami pendritoan, tapi besemangatla karno Aku la ngalake Éblés yang mrénto dunio ni! Amen kamu tetep stio samo Aku sampe ahér, Allah bakal nyelametke kamu.”</div>
<div class="p">Yesus nyeritoke sikok cerito ke móréd-móréd-Nyo óntók nyelaske apo yang bakal tejadi ke wong-wong pas ahér jaman. Uji-Nyo, “Ado wong yang nanem biji yang bagós di tananyo. Tapi pas dio lagi tédók, mósónyo dateng trós nanem rómpót liar di antaro biji gendómnyo. Abés tu mósónyo pegi.”</div>
<div class="p">“Pas taneman tu tómbó, babu-babunyo betanyo cak ni, ‘Tuan, kau nanem biji yang bagós di ladang tu. Ngapo pacak ado rómpót liar di antaro taneman tu?’ Uji tuannyo, ‘Mósó yang ngelakuke tu.’”</div>
<div class="p">“Laju uji dio wong, ‘Nak dicabót dak rómpót liar tu?’ Uji tuannyo, ‘Amen kau cabót, laju sebagéan gendómnyo jugo melok tecabót. Tunggu bae sampe panen. Abés tu kómpólke rómpót liar tu, trós dibakar, tapi gawakla gendóm tu ke lómbóng aku.’”</div>
<div class="p">Móréd-móréd-Nyo dak ngerti arti cerito tu. Uji dio wong ke Yesus, “Tolong jelaske cerito ni ke kami.” Uji Yesus, “Wong yang nanem biji yang baék ni iola Almasi. Ladang tu iola dunio. Biji tu iola umat kerajaan Allah.”</div>
<div class="p">“Rómpót liar iola wong-wong yang beasal dari yang jahat. Mósó yang nanemnyo tu iola Éblés. Panen iola ahér jaman, trós pemanen iola malekat.”</div>
<div class="p">“Pas ahér jaman, slóró wong yang melok'i Éblés bakal dikómpólke trós dibuang ke dalem api. Di situ wong-wong nangis trós kretekke gigi dalem pendritoan yang nakótke. Abés tu wong-wong yang bener bakal besinar pecak matoari di kerajaan Allah, Aba dio wong.”</div>
<div class="p">Yesus jugo ngomong amen Dio bakal balék ke bumi sebelóm ahér jaman. Dio bakal balék dengen caro yang samo pecak dio pegi, iola dengen badan jasmani jugo bakal dateng dalem awan-awan di langét. Pas Yesus balék, slóró pengékót-Nyo yang la mati bakal bangkét dari kematian trós nemui Dio di langét.</div>
<div class="p">Abés tu pengékót-pengékót Yesus yang masé édóp bakal diangkat ke langét besamo-samo pengékót-pengékót yang bangkét dari kematian tadi. Abés tu Yesus bakal besamo umat-Nyo dalem kedamaian yang sempurno selamonyo.</div>
<div class="p">Yesus bejanji amen Dio bakal ngenjók mahkota ke slóró wong yang pecayo samo Dio. Wong-wong tu bakal édóp trós mrénto besamo Allah dalem kedamaian yang sempurno selamonyo.</div>
<div class="p">Tapi dio wong yang dak pecayo samo Yesus bakal diakémi ole Allah. Dio bakal masókke dio wong ke jeró nerako, di mano dio wong bakal nangis jugo kretekke gigi karno kesakétan sampe selamonyo. Api yang dak perna mati bakal mbakar dio wong terós-terósan, jugo cacéng-cacéng bakal terós makani dio wong.</div>
<div class="p">Pas Yesus balék lagi ke dunio, Dio bakal ngancórke Éblés samo kerajaannyo. Dio jugo bakal nguntalke Éblés tu ke dalem laótan api di mano dio bakal tebakar selamonyo, besamo slóró wong yang mélé melok'i Éblés daripado nórót samo Allah.</div>
<div class="p">Karno Adam samo Hawa idak nóróti Allah trós békén duso di dunio ni, jadi Allah ngótók jugo mótóske óntók ngancórke bumi. Tapi ado ari di mano Allah bakal nyiptoke langét samo bumi baru yang sempurno.</div>
<div class="p">Yesus samo umat-Nyo bakal édóp di bumi baru, trós Dio bakal mrénto segalo yang ado selamonyo. Dio bakal ngapós banyu mato, trós dak bakal ado lagi pendritoan, kesedéan, tangisan, kejahatan, kesakétan jugo kematian. Yesus bakal mrénto kerajaan-Nyo dengen damai jugo adél, trós Dio bakal besamo umat-Nyo selamonyo.</div>
<div class="p">Sikok cerito Alkitab dari: Matius 24:14; 28:18; Yahya 15:20; 16:33; Wahyu 2:10; Matius 13:24-30,36-42; 1 Tesalonika 4:13–5:11; Yakób 1:12; Matius 22:13; Wahyu 20:10; 21:1–22:21</div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

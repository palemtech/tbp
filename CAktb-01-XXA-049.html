<!DOCTYPE html>
<html>
<head>
<meta charset="utf-8" />

<meta property="og:title" content="Alkitab Tejemahan Palembang">
<meta property="og:description" content="Terjemahan Alkitab dalem baso Palembang.">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Alkitab 49</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = false;
var baseRef  = "CAktb-01-XXA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='CAktb-01-XXA-048.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector">&nbsp;&nbsp;Cerito Alkitab&nbsp;&nbsp;</span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;49&nbsp;&nbsp;</a></span>
  <span class="button"><a href='CAktb-01-XXA-050.html' title='Next Chapter'>&nbsp;&nbsp;&gt;&nbsp;&nbsp;</a></span>
</div>
</div>

<div id="content">

<div class="c">49</div> 

<div class="s"><div id="s1">Pejanjian Baru Allah</div></div>
<div class="p">Sikok malekat ngenjóktauke ke gadés benamo Mariam amen dio bakal ngelaérke Anak-Nyo Allah. Jadi sementaro dio masé gadés, Ro Suci ndatengi dio, trós liwat kuaso Allah dio jadi bónténg. Dio ngelaérke kupek lanang trós dinamoi Yesus. Karno itula, Yesus iola Tuhan sekaligós manusio.</div>
<div class="p">Banyak nian mujijat yang Yesus békén. Dio bejalan di pócók banyu, ngeredake badai, nyembóke banyak wong sakét, ngósér setan, mbangkétke wong mati, trós ngenjók makan limo ribu wong pakek limo roti samo duo iwak kecik.</div>
<div class="p">Yesus jugo iola guru yang agóng, trós Dio ngajar dengen kuaso karno Dio iola Anak-Nyo Allah. Dio ngajarke amen kito harós ngaséhi sesamo manusio pecak kito ngaséhi diri kito dewek.</div>
<div class="p">Dio jugo ngajarke amen kito harós ngaséhi Allah lebé dari apo bae, temasók jugo harto kito.</div>
<div class="p">Yesus ngajarke amen kerajaan Allah lebé berego dari apo bae yang ado di dunio ni. Karno tu, yang paléng penténg óntók tiap wong iola jadi umat kerajaan Allah. Kito harós diselametke dari duso supayo pacak masók kerajaan Allah tu.</div>
<div class="p">Yesus ngajarke amen sebagéan wong bakal nerimo Dio trós diselametke, tapi yang laén idak. Ado sebagéan wong-wong tu pecak tana yang sóbór yang nerimo kabar baék pasal Yesus trós diselametke. Tapi, ado jugo yang laénnyo pecak tana yang keras, di mano biji pirman Allah dak pacak masók trós dak ngasélke bua. Wong-wong tu nolak pesen pasal Yesus, trós dak bakal masók ke jeró kerajaan Allah.</div>
<div class="p">Yesus ngajarke amen Allah ni ngaséhi nian wong-wong yang beduso. Dio galak ngampóni dio wong trós jadike dio wong anak-anak-Nyo.</div>
<div class="p">Yesus jugo ngajarke amen Allah benci duso. Pas Adam samo Hawa békén duso, itu jugo bepengaru óntók slóró ketórónan dio wong. Laju, slóró wong di dunio beduso trós tepisa dari Allah. Karno itula, slóró wong jadi mósó Allah.</div>
<div class="p">Tapi Allah ngaséhi slóró manusio, jadi Dio ngérémke Yesus, Anak sikok-sikok-Nyo. Itu tu supayo slóró wong yang pecayo samo Yesus dak bakal dihókóm karno dusonyo, tapi bakal édóp samo Allah selamonyo.</div>
<div class="p">Kito pantes mati karno beduso. Jadi adél bae amen Allah ngókóm kito, tapi Yesus gantike kito trós Dio dihókóm karno duso-duso kito. Allah ngókóm Yesus di kayu saléb.</div>
<div class="p">Yesus dak perna békén duso, tapi Dio mélé óntók dihókóm trós mati jadi kórban yang sempurno. Dio ngelakuke itu óntók ngapós duso kito jugo duso slóró wong di dunio ni. Karno Yesus ngórbanke diri-Nyo dewek, Allah pacak ngampóni duso apo bae, mala duso-duso yang jahat nian.</div>
<div class="p">Pebuatan baék dak pacak nyelametke. Katek yang pacak kito lakuke óntók bebaék'an samo Allah. Cuman Yesus yang pacak ngapós duso-duso kito. Kito harós pecayo amen Yesus iola Anak-Nyo Allah, amen Dio mati di kayu saléb gantike kito, jugo amen Allah bangkétke Dio lagi.</div>
<div class="p">Slóró wong yang pecayo samo Yesus trós nerimo Dio jadi Tuannyo bakal Allah selametke. Tapi siapo bae yang dak pecayo dak bakal diterimo. Dak peduli amen kito kayo apo méskén, lanang apo betino, tuo apo mudo, jugo dari mano asal kito. Allah ngaséhi kito trós ngarep supayo kito pecayo samo Yesus, supayo Dio pacak behóbóngan lagi samo kito.</div>
<div class="p">Yesus ngajak kito supayo pecayo samo Dio trós dibaptés. Pecayo dak kito amen Yesus iola Almasi, sikok-sikok-Nyo Anak Allah? Pecayo dak kito amen kito wong yang beduso trós pantes dapet hókóman Allah? Pecayo dak kito amen Yesus mati di kayu saléb óntók ngampóni duso kito?</div>
<div class="p">Amen kito pecayo samo Yesus jugo apo yang la dilakuke-Nyo, bearti kito pengékót-Nyo! Allah la gawak kito metu dari kerajaan Éblés trós narok kito ke kerajaan Allah. Allah la ngambék keédópan lamo kito yang penu duso, trós ngenjók kito édóp baru yang bener.</div>
<div class="p">Amen kito pengékót Yesus, duso kito la diapós karno pebuatan Yesus. Mak ini ari, Allah dak jingok kito jadi mósó-Nyo lagi, tapi Dio jingok kito jadi kawan deket-Nyo.</div>
<div class="p">Amen kito kawan deket Allah jugo hamba Yesus, yang iola Tuan, kito pasti galak melok'i ajaran Yesus. Mugola kito pengékót Yesus, Éblés tetep bakal godai kito óntók békén duso. Tapi Allah stio. Dio bakal ngampóni jugo ngenjók kito kekuatan óntók ngelawan duso amen kito galak ngakui duso-duso kito.</div>
<div class="p">Allah ngongkon kito bedoa, belajar Pirman-Nyo, nyemba Dio besamo pengékót-pengékót Yesus laénnyo, jugo besaksi ke wong laén pasal apo yang la Dio lakuke óntók kito. Pasal-pasal ni bakal mbantu kito betómbó dalem hóbóngan kito samo Allah.</div>
<div class="p">Sikok cerito Alkitab dari: Roma 3:21-26; 5:1-11; Yahya 3:16; Markós 16:16; Kolose 1:13-14; 2 Korintus 5:17-21; 1 Yahya 1:5-10</div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

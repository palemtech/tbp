<!DOCTYPE html>
<html>
<head>
<meta charset="utf-8" />

<meta property="og:title" content="Alkitab Tejemahan Palembang">
<meta property="og:description" content="Terjemahan Alkitab dalem baso Palembang.">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Alkitab 19</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = false;
var baseRef  = "CAktb-01-XXA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='CAktb-01-XXA-018.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector">&nbsp;&nbsp;Cerito Alkitab&nbsp;&nbsp;</span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;19&nbsp;&nbsp;</a></span>
  <span class="button"><a href='CAktb-01-XXA-020.html' title='Next Chapter'>&nbsp;&nbsp;&gt;&nbsp;&nbsp;</a></span>
</div>
</div>

<div id="content">

<div class="c">19</div> 

<div class="s"><div id="s1">Nabi-nabi</div></div>
<div class="pc"><span class="it">[<a href="https://www.youtube.com/watch?v=gdL-6-FEQCE" class="web-link">Tonton di YouTube</a>]</span></div>
<div class="p">Sepanjang sejara Israel, Allah ngótós banyak nabi ke dio wong. Nabi-nabi tu dengerke pesen dari Allah trós nyampeke pesen Allah tu ke rakyat.</div>
<div class="p">Pas Ahab jadi rajo Israel, ado sikok nabi yang benamo Elias. Ahab ni wong jahat yang ndorong wong-wong Israel óntók nyemba dewo yang benamo Baal. Uji nabi Elias ke Ahab, “Dak bakal ado ujan apo embón di Israel sampe aku ngongkonnyo tórón.” Pasal tu békén Ahab jadi mara.</div>
<div class="p">Abés tu, Allah ngongkon Elias pegi ke padang górón parak sungi óntók singitan dari Ahab yang nak mbununyo. Tiap pagi jugo tiap malem, bóróng-bóróng gawakke Elias roti samo dagéng. Ahab samo pasókannyo nyari Elias, tapi dio wong dak pacak nemukenyo. Kekeréngan tu jadi para nian sampe-sampe sungi jadi keréng.</div>
<div class="p">Laju Elias pegi ke negara tetanggo. Di situ ado sikok jando samo anaknyo yang ampér bae keabésan pajóan karno bencano tu. Tapi dio wong tetep nerimo jugo ngórós Elias, trós Allah békén wada tepóng samo botol minyak dio wong dak perna kosong. Jadi, dio wong dapet pajóan selamo bencano kelaperan tu. Elias tinggal di sano lumayan lamo.</div>
<div class="p">Pas la tigo setenga taón, Allah ngongkon Elias balék lagi ke Israel trós ngomong ke Ahab amen Allah bakal nórónke ujan lagi. Pas Ahab nyingok Elias, dio ngomong cak ini, “Na, ini dio! Kau nila biang keroknyo!” Uji Elias, “Kau tula biang keroknyo! Kau la ninggalke Allah, Tuhan yang bener, jugo nyemba Baal. Gawakla slóró wong Israel ke Gónóng Karmel.”</div>
<div class="p">Slóró wong Israel, temasók 450 wong nabi Baal, dateng ke Gónóng Karmel. Uji Elias ke wong-wong tu, “Sampe kapan kamu bakal nduo ati cak ni? Amen Allah tu iola Tuhan, sembala Dio! Amen Baal tu Tuhan, sembala dio!”</div>
<div class="p">Trós Elias ni ngomong ke nabi-nabinyo Baal, “Sembeléla sikok sapi lanang óntók jadi kórban, tapi jangan dulu ngédópke apinyo. Aku bakal ngelakuke pasal yang samo. Tuhan yang nyawab dengen api iola Tuhan nian.” Laju nabi-nabi Baal nyiapke kórban tapi idak ngédópke api.</div>
<div class="p">Abés tu nabi-nabi Baal bedoa ke Baal, ujinyo, “Dengerla kami, ya Baal!” La searian dio wong bedoa jugo mekék sampe-sampe dio wong ngelukoi dirinyo dewek makek ladéng, tapi Baal dak nyawab.</div>
<div class="p">Pas sorenyo, Elias nyiapke kórban óntók Allah. Laju dio ngongkon wong Israel nuangke duo belas gentong besak banyu di pócók kórban tu, sampe dagéng, kayu, jugo tana di sekitar meja pesembahan tu basa nian.</div>
<div class="p">Abés tu Elias bedoa, “Ya Allah, Tuhannyo Ibrahém, Ishak, jugo Yakób, tónjókkela samo kami ari ni amen Kaula Tuhannyo Israel, jugo amen aku ni hamba Kau. Jawabla aku supayo wong-wong ni tau, amen Kaula Tuhan yang bener.”</div>
<div class="p">Tibo-tibo, api nyampak dari langét trós mbakar abés dagéng, kayu, batu, tana, jugo banyu yang ado di sekitar meja pesembahan Elias. Pas wong-wong nyingok itu, dio wong tesóngkór ke tana trós ngomong cak ini, “Allah iola Tuhan! Allah iola Tuhan!”</div>
<div class="p">Abés tu Elias ngomong cak ini, “Jangan biarke nabi-nabi Baal tu ngelarike diri!” Jadi wong-wong nangkepi nabi-nabi Baal tu trós digawak dari sano abés tu dibunu.</div>
<div class="p">Laju Elias ngomong ke Rajo Ahab cak ini, “Langsóngla balék ke kota, soalnyo ujan bakal tórón.” Dak lamo dari tu langét jadi gelep trós ujan besak tórón. Allah la nyelesaike kekeréngan trós mbuktike amen Diola Tuhan sikok-sikoknyo.</div>
<div class="p">Seabés masa nabi Elias, Allah mélé Elyasa jadi nabi-Nyo. Allah ngelakuke banyak keajaéban liwat Elyasa. Sala sikok keajaéban ni tejadi samo Naaman. Dio ni iola komandan tentra dari mósó Israel. Dio tau amen dio lagi sakét kólét para. Dio ni la ndenger pasal Elyasa, laju dio pegi trós mintak Elyasa óntók nyembókenyo. Elyasa ngongkon dio nyelemke dirinyo dewek tójó kali di Sungi Yordan.</div>
<div class="p">Awalnyo Naaman ni mara trós dak galak ngelakukenyo karno prénto tu dak masók akal. Tapi ahérnyo dio beroba pékéran trós nyelemke dirinyo dewek ke Sungi Yordan sebanyak tójó kali. Pas dio móncól dari dalem banyu óntók yang terahér kalinyo, penyakét kólétnyo bener-bener sembó! Allah la nyembóke dio!</div>
<div class="p">Allah ngótós banyak nabi laén. Dio wong ngongkon wong-wong óntók brenti nyemba berhalo trós mulai bebuat adél samo bebelas kasé. Nabi-nabi ngingetke wong-wong pasal duso dio wong jugo ngongkon dio wong óntók betobat trós nóróti prénto Allah. Amen idak, Allah bakal ngókóm dio wong.</div>
<div class="p">Seréng nian, wong-wong tu idak nórót samo Allah. Dio wong seréng nganiayo nabi, kadang-kadang sampe mbunu nabi-nabi tu. Perna sekali, nabi Yeremia dimasókke ke jeró sumur keréng, trós ditinggalke di sano supayo dio mati. Dio tenggelem ke jeró lómpór yang ado di dasar sumur tu, tapi rajo kesian samo dio trós ngongkon babu-babunyo óntók narék dio metu dari sumur tu sebelóm dio mati.</div>
<div class="p">Nabi-nabi terós-terósan ngomongi pasal Allah, mugola banyak yang mbenci dio wong. Dio wong ngingetke amen wong-wong tu idak betobat, Allah bakal ngancórke wong-wong tu. Trós nabi-nabi tu jugo ngingetke ke wong-wong pasal janji Allah, amen Almasi bakal dateng.</div>
<div class="p">Sikok cerito Alkitab dari: 1 Rajo-Rajo 16–18; 2 Rajo-Rajo 5; Yeremia 38</div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

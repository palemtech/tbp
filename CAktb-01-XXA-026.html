<!DOCTYPE html>
<html>
<head>
<meta charset="utf-8" />

<meta property="og:title" content="Alkitab Tejemahan Palembang">
<meta property="og:description" content="Terjemahan Alkitab dalem baso Palembang.">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Alkitab 26</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = false;
var baseRef  = "CAktb-01-XXA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='CAktb-01-XXA-025.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector">&nbsp;&nbsp;Cerito Alkitab&nbsp;&nbsp;</span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;26&nbsp;&nbsp;</a></span>
  <span class="button"><a href='CAktb-01-XXA-027.html' title='Next Chapter'>&nbsp;&nbsp;&gt;&nbsp;&nbsp;</a></span>
</div>
</div>

<div id="content">

<div class="c">26</div> 

<div class="s"><div id="s1">Yesus Mulai Gaweannyo</div></div>
<div class="pc"><span class="it">[<a href="https://www.youtube.com/watch?v=qOhQ2-BuwKI" class="web-link">Tonton di YouTube</a>]</span></div>
<div class="p">Pas la ngalake olok'an Éblés, Yesus balék ke Galilea tempat di mano Dio tinggal. Dio dipenui samo kuaso Ro Suci. Yesus pegi dari sikok tempat ke tempat yang laén sambél ngajar. Slóró wong di situ ngomongi yang baék pasal Dio.</div>
<div class="p">Yesus pegi ke Najaret tempat dio dibesak'i. Pas ari Sabat Dio pegi ke tempat ibada. Dio dienjók gólóngan kitab Nabi Yesaya, supayo dibacoke-Nyo. Yesus mbukak gólóngan kitab tu trós dibacoke-Nyo sebagéan ke wong-wong tu.</div>
<div class="p">Yesus mbaco, “Allah la ngenjókke Ro-Nyo ke Aku supayo Aku pacak mbritoke kabar baék óntók wong-wong méskén, kebebasan óntók wong-wong tahanan, kesembóan óntók wong-wong yang buto, jugo kelepasan óntók wong-wong yang teaniayo. Taón ni iola taón kebaék'an Allah.”</div>
<div class="p">Abés tu Yesus dódók. Setiap wong yang ado di tempat ibada tu masati Dio. Dio wong tau amen bagéan dari kitab yang baru dibacoke-Nyo tu ngomongi pasal Almasi. Uji Yesus, “Ayat-ayat yang baru Aku bacoke ke kamu la digenepi pas kamu ndengernyo.” Slóró wong jadi heran. Uji dio wong, “Bukannyo Dio ni anak Yósóp?”</div>
<div class="p">Uji Yesus, “Memang bener amen katek nabi yang dihargoi di dósónnyo dewek. Pas jaman Nabi Elias, ado banyak jando di Israel. Tapi pas ujan idak tórón selamo tigo taón enem bulan, Elias idak diótós ole Allah óntók nolong sala sikok dari jando-jando di Israel, melaénke nolong sikok jando dari bangso laén.”</div>
<div class="p">Yesus ngelanjótke omongan-Nyo, uji-Nyo, “Pas jaman Nabi Elyasa, ado banyak wong Israel tekeno penyakét kusta. Tapi Elyasa idak nyembóke sala sikok dari dio wong. Dio cuman nyembóke penyakét kustanyo Naaman. Dio ni komandan dari mósó-mósó Israel.” Wong-wong yang ndenger ajaran Yesus ni iola wong Israel. Jadi pas dio wong ndenger Yesus ngomong cak tu, dio wong jadi mara nian ke Yesus.</div>
<div class="p">Wong-wong Najaret nyeret Yesus metu dari tempat ibada tu, trós gawak Dio sampe ke pénggér jurang supayo pacak dicampakke ke jurang tu óntók mbunu Dio. Tapi Yesus ni bejalan ngeliwati kerómónan wong-wong tu trós pegi dari Kota Najaret.</div>
<div class="p">Abés tu Yesus pegi ngeliwati daera Galilea, trós banyak wong yang dateng ke Dio. Dio wong banyak gawak wong sakét jugo wong cacat, temasók jugo yang dak pacak bejalan, yang buto, yang pekak, samo yang bisu. Trós Yesus nyembóke dio wong.</div>
<div class="p">Banyak wong yang kemasók'an setan digawak ke Yesus. Dengen prénto Yesus, setan-setan tu metu dari wong-wong tu, trós bejerét, “Kau iola Anak-Nyo Allah!” Wong banyak jadi tekagóm trós muji Allah.</div>
<div class="p">Abés tu, Yesus mélé duo belas wong yang Dio panggél rosul. Rosul-rosul tu pegi besamo Yesus trós belajar dari Dio.</div>
<div class="p">Sikok cerito Alkitab dari: Matius 4:12-25; Markós 1:14-15,35-39; 3:13-21; Lukas 4:14-30,38-44</div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

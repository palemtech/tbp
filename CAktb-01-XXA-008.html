<!DOCTYPE html>
<html>
<head>
<meta charset="utf-8" />

<meta property="og:title" content="Alkitab Tejemahan Palembang">
<meta property="og:description" content="Terjemahan Alkitab dalem baso Palembang.">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Alkitab 8</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = false;
var baseRef  = "CAktb-01-XXA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='CAktb-01-XXA-007.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector">&nbsp;&nbsp;Cerito Alkitab&nbsp;&nbsp;</span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;8&nbsp;&nbsp;</a></span>
  <span class="button"><a href='CAktb-01-XXA-009.html' title='Next Chapter'>&nbsp;&nbsp;&gt;&nbsp;&nbsp;</a></span>
</div>
</div>

<div id="content">

<div class="c">8</div> 

<div class="s"><div id="s1">Allah Nyelametke Yósóp samo Kluargonyo</div></div>
<div class="pc"><span class="it">[<a href="https://www.youtube.com/watch?v=1Curq1fGh1A" class="web-link">Tonton di YouTube</a>]</span></div>
<div class="p">Betaón-taón abés tu, pas Yakób la tuo, dio ngongkon anak kesayangannyo, Yósóp, óntók ngawasi dólór-dólórnyo yang lagi ngórós ternak.</div>
<div class="p">Dólór-dólórnyo benci nian samo Yósóp karno aba dio wong lebé nyayangi Yósóp, jugo karno Yósóp ni bemimpi amen dio bakal nguasoi dólór-dólórnyo tu. Pas Yósóp nemui dólór-dólórnyo, dio wong nyólék trós nyual Yósóp ke tukang budak.</div>
<div class="p">Dólór-dólórnyo ngoyak'i baju Yósóp, trós nyelópke baju tu ke dara kambéng, abés tu balék ke ruma. Dio wong ngotak'i abanyo trós nónjókke baju tu ke abanyo. Abés tu, dio wong ngomong amen Yósóp la mati karno diserang binatang buas, laju Yakób sedé nian.</div>
<div class="p">Tukang-tukang budak gawak Yósóp ke Mesir. Mesir ni negara yang besak jugo kuat yang ado di pénggér Sungi Nil. Yósóp dijual ke pejabat pemerénto yang kayo. Dio ngelayani tuannyo dengen baék, trós Allah mberkahi Yósóp.</div>
<div class="p">Bini tuannyo nak nyobo tédók samo Yósóp, tapi Yósóp dak galak bebuat duso ke Allah. Laju betino tu jadi mara trós nódó Yósóp. Abés tu Yósóp ditangkep óntók dimasókke ke penjaro. Di jeró penjaro Yósóp tetep stio samo Allah, trós Allah mberkahi Yósóp.</div>
<div class="p">Pas la duo taón, Yósóp masé di jeró penjaro, padahal dio dak besala. Rajo Mesir, yang disebót Piraun, punyo duo mimpi yang nganggu dio nian. Dak katek di antaro penasehatnyo yang pacak ngartike mimpi-mimpinyo.</div>
<div class="p">Allah la ngenjók Yósóp kepacak'an óntók ngartike mimpi, jadi Piraun ngongkon wong gawak Yósóp dari penjaro. Yósóp ngartike mimpinyo Piraun, ujinyo, “Allah bakal ngérém tójó taón panen yang bagós, abés tu tójó taón kelaperan.”</div>
<div class="p">Piraun kagóm nian samo Yósóp, laju dio jadike Yósóp wong keduo yang bekuaso di slóró Mesir!</div>
<div class="p">Yósóp ngongkon wong-wong óntók nyimpen banyak pajóan pas tójó taón panen yang bagós, trós pas tójó taón waktu kelaperan, Yósóp nyual pajóan ke wong-wong supayo dio wong punyo cókóp pajóan óntók dimakan!</div>
<div class="p">Kelaperan besak tu idak cuman tejadi di Mesir bae, tapi jugo di Kanaan, di mano Yakób samo kluargonyo tinggal.</div>
<div class="p">Laju Yakób ngongkon anak-anaknyo ke Mesir óntók beli pajóan. Pas dólór-dólór Yósóp tegak di depannyo óntók beli pajóan, dio wong dak keciren samo Yósóp. Tapi Yósóp keciren samo dio wong.</div>
<div class="p">Yósóp nguji dio wong la beroba apo belóm. Uji Yósóp ke dio wong, “Aku ni dólór kamu, Yósóp! Dak usa takót! Kamu ngelakuke kejahatan pas kamu nyual aku jadi budak, tapi Allah makek kejahatan tu óntók kebaék'an! Payó sinila! Tinggalla di Mesir, supayo aku pacak nyedioke pajóan óntók kamu jugo kluargo kamu.”</div>
<div class="p">Pas dólór-dólórnyo balék ke ruma trós nyeritoke kejadian ni ke Yakób amen Yósóp masé édóp, Yakób seneng nian.</div>
<div class="p">Mugola Yakób la tuo, dio pinda ke Mesir samo sanak kluargonyo, trós dio wong tinggal di sano galo. Sebelóm Yakób mati, dio mberkahi slóró anaknyo.</div>
<div class="p">Pejanjian yang la dijanjike Allah ke Ibrahém diteróske ke Ishak, abés tu ke Yakób, trós ke slóró ketórónan Yakób. Ketórónan dari duo belas anak lanang ni jadi duo belas suku Israel.</div>
<div class="p">Sikok cerito Alkitab dari: Asal Mulo Dunio 37–50</div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

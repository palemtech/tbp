<!DOCTYPE html>
<html>
<head>
<meta charset="utf-8" />

<meta property="og:title" content="Alkitab Tejemahan Palembang">
<meta property="og:description" content="Terjemahan Alkitab dalem baso Palembang.">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Alkitab 1</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = false;
var baseRef  = "CAktb-01-XXA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector">&nbsp;&nbsp;Cerito Alkitab&nbsp;&nbsp;</span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;1&nbsp;&nbsp;</a></span>
  <span class="button"><a href='CAktb-01-XXA-002.html' title='Next Chapter'>&nbsp;&nbsp;&gt;&nbsp;&nbsp;</a></span>
</div>
</div>

<div id="content">

<div class="b"></div>
<div class="b"></div>
<div class="c">1</div> 

<div class="s"><div id="s1">Penciptoan</div></div>
<div class="pc"><span class="it">[<a href="https://www.youtube.com/watch?v=4kbGPcellDI" class="web-link">Tonton di YouTube</a>]</span></div>
<div class="p">Cerito ni pasal awal dari galo-galonyo. Allah nyiptoke alam semesto samo segalo isinyo selamo enem ari. Awalnyo dunio ni gelep jugo kosong, trós belóm ado yang tebentók di dalemnyo. Tapi Ro Allah melayang-layang di pócók banyu.</div>
<div class="p">Ngomongla Allah cak ini, “Jadila terang!” Trós terang tu jadi. Allah nyingok amen terang tu baék, laju Dio misake terang dari gelep. Allah namoi terang tu siang trós gelep tu malem. Itula yang tejadi pas ari petamo penciptoan.</div>
<div class="p">Pas ari keduo penciptoan, Allah ngomong trós nyiptoke langét di pócók bumi. Dio békén langét dengen misake banyu yang ado di pócók dengen banyu yang ado di bawa.</div>
<div class="p">Pas ari ketigo penciptoan, Allah ngomong, uji-Nyo, “Biarla banyu yang ado di bawa langét bekómpól di sikok tempat, trós biarla kejingok'an tempat yang keréng.” Trós, Allah namoi tempat yang keréng tu “darat”, sementaro kómpólan banyu tu dinamoi-Nyo “laót”. Allah nyingok amen galo-galonyo tu baék.</div>
<div class="p">Abés tu Allah ngomong cak ini, “Biarla bumi ni nómbóke segalo jenis pohon jugo taneman.” Trós itula yang tejadi. Allah nyingok amen galo-galonyo tu baék.</div>
<div class="p">Pas ari keempat penciptoan, Allah ngomong trós nyiptoke matoari, bulan, samo bintang-bintang. Allah békén galo-galo tu óntók ngenjók cahayo ke bumi trós óntók nandoi siang samo malem, mósém samo taón. Allah nyingok amen galo-galonyo tu baék.</div>
<div class="p">Pas ari kelimo penciptoan, Allah ngomong trós nyiptoke segalo yang berenang di dalem banyu jugo segalo bóróng. Allah nyingok amen galo-galonyo tu baék, trós Dio mberkahi slóró binatang tu.</div>
<div class="p">Pas ari keenem penciptoan, Allah ngomong cak ini, “Jadila segalo jenis binatang darat!” Laju tejadila pecak apo yang diomongke Allah. Binatang-binatang tu iola binatang ternak, binatang yang merangkak di tana, jugo binatang liar. Allah nyingok amen galo-galonyo tu baék.</div>
<div class="p">Abés tu, Allah ngomong cak ini, “Payó kito mbékén manusio pecak gambar Kito, pecak rupo Kito dewek. Dio wong bakal nguasoi bumi jugo slóró binatang.”</div>
<div class="p">Laju Allah ngambék debu tana, trós mbentóknyo jadi sikok lanang. Abés tu, Allah ngembóske napas keédópan ke jeró lobang édóngnyo. Namo lanang ni Adam. Allah mbékén taman di mano Adam pacak édóp, trós nempatke dio di sano óntók miaro taman tu.</div>
<div class="p">Di tenga-tenga taman tu, Allah nanem duo pohon kósós, iola pohon keédópan samo pohon pengetauan pasal apo yang baék jugo apo yang jahat. Allah ngenjók tau Adam amen dio pacak makan dari slóró pohon di taman tu kecuali dari pohon pengetauan pasal apo yang baék jugo apo yang jahat. Amen dio makan dari pohon tu dio pasti bakal mati.</div>
<div class="p">Abés tu, Allah ngomong cak ini, “Dak baék amen manusio tu dewek'an bae.” Tapi dak katek sikok bae dari binatang-binatang tu pacak jadi penolong Adam.</div>
<div class="p">Laju Allah mbékén Adam tetédók nyenyak. Allah ngambék sala sikok tulang rósók Adam trós mbentóknyo jadi sikok betino, trós digawaknyo betino tu ke Adam.</div>
<div class="p">Pas Adam nyingok betino tu, dio ngomong cak ini, “Ahérnyo! Yang sikok ni pecak aku! Dio bakal disebót ‘betino.’” Inila sebabnyo ngapo lanang bakal ninggalke aba samo emaknyo trós jadi sikok kluargo dengen bininyo.</div>
<div class="p">Allah nyiptoke lanang samo betino pecak gambar-Nyo dewek. Allah mberkahi dio wong trós ngomong cak ini, “Branak cócóngla kamu di bumi!” Trós Allah nyingok amen segalo yang la dibékén-Nyo tu baék, jadi Dio seneng nian dengen segalonyo tu. Ini ni tejadi pas ari keenem penciptoan.</div>
<div class="p">Pas ari ketójó, Allah la nyelesaike gawean-Nyo. Jadi Allah istirahat searian dari slóró gawean yang la dilakuke-Nyo tu. Allah mberkahi ari ketójó tu trós mbékénnyo suci. Cak itula Allah nyiptoke alam semesto jugo slóró isinyo.</div>
<div class="p">Sikok cerito Alkitab dari: Asal Mulo Dunio 1–2</div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

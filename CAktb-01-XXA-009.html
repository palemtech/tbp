<!DOCTYPE html>
<html>
<head>
<meta charset="utf-8" />

<meta property="og:title" content="Alkitab Tejemahan Palembang">
<meta property="og:description" content="Terjemahan Alkitab dalem baso Palembang.">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Alkitab 9</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = false;
var baseRef  = "CAktb-01-XXA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='CAktb-01-XXA-008.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector">&nbsp;&nbsp;Cerito Alkitab&nbsp;&nbsp;</span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;9&nbsp;&nbsp;</a></span>
  <span class="button"><a href='CAktb-01-XXA-010.html' title='Next Chapter'>&nbsp;&nbsp;&gt;&nbsp;&nbsp;</a></span>
</div>
</div>

<div id="content">

<div class="c">9</div> 

<div class="s"><div id="s1">Allah Manggél Musa</div></div>
<div class="pc"><span class="it">[<a href="https://www.youtube.com/watch?v=B4Ua7n45kyU" class="web-link">Tonton di YouTube</a>]</span></div>
<div class="p">Pas Yósóp mati, slóró kluargonyo tinggal di Mesir. Dio wong samo ketórónannyo tinggal di sano selamo betaón-taón trós punyo banyak anak. Dio wong disebót wong Israel.</div>
<div class="p">Pas la beratós-ratós taón, wong Israel jadi banyak nian. Wong-wong Mesir la ngelupoke Yósóp samo segalo yang la Yósóp lakuke óntók nolong dio wong. Wong Mesir jadi takót samo wong Israel karno wong Israel ni banyak nian. Laju, Piraun yang bekuaso di Mesir pas jaman tu jadike wong Israel budak wong Mesir.</div>
<div class="p">Wong Israel dipakso békén banyak bangónan, sampe-sampe harós mbangón kota. Gawe berat tu mbékén dio wong sengsaro. Tapi Allah mberkahi wong Israel, trós ketórónan dio wong malahan betamba banyak.</div>
<div class="p">Piraun jingok amen wong Israel ngelaérke banyak kupek, laju dio mréntoke óntók mbunu slóró kupek lanang wong Israel dengen caro dibuang ke jeró Sungi Nil.</div>
<div class="p">Sala sikok betino Israel ngelaérke kupek lanang. Dio samo lakinyo nyingiti kupek tu sepacaknyo.</div>
<div class="p">Pas wong tuo kupek tu dak pacak lagi nyingitinyo, dio wong narok kupek tu di keranjang trós ngapóngke keranjang tu di pénggér Sungi Nil supayo dio idak tebunu. Ayuknyo kupek tu ngawasinyo supayo tau apo yang bakal tejadi samo kupek tu.</div>
<div class="p">Sikok anak betino Piraun nyingok keranjang yang ado kupek di jerónyo. Trós dio ngangkat kupek tu jadi anaknyo dewek. Dio nyewo sikok betino Israel óntók jadi inang kupek tu. Dio dak sadar amen betino tu iola emak kupek tu dewek. Pas budak tu la besak trós dak perlu susu lagi, inang tu balékke budak tu ke anak Piraun. Trós anak Piraun namoi budak tu Musa.</div>
<div class="p">Kapan ari, pas Musa la besak, dio nyingok wong Mesir ngebók'i sikok wong Israel. Musa nyobo nyelametke wong sebangsonyo.</div>
<div class="p">Pas dio ngeraso katek yang nyingok, dio mbunu wong Mesir tu trós ngóbórke mayatnyo. Tapi ternyato ado wong yang nyingok kejadian tu.</div>
<div class="p">Pas Piraun tau kejadian tu, dio nak mbunu Musa. Musa lari dari Mesir ke padang górón di mano dio pacak aman dari tentra Mesir.</div>
<div class="p">Musa jadi pengórós domba di padang górón yang jaó dari Mesir. Dio ngawéni betino dari tempat tu, trós punyo duo anak lanang.</div>
<div class="p">Pas Musa lagi ngórós domba-dombanyo, dio nyingok sikok semak yang bekobar-kobar, tapi semaknyo idak tebakar. Laju Musa marak'i semak tu supayo pacak jingok lebé jelas, tapi Allah ngomong, “Musa, lepaskela selop kau. Kau tu lagi tegak di tana yang suci.”</div>
<div class="p">Uji Allah, “Aku la nyingok pendritoan umat Aku. Aku bakal ngérém kau ke Piraun supayo kau pacak gawak wong Israel metu dari perbudakan dio wong di Mesir. Aku bakal ngenjók dio wong tana Kanaan, iola tana yang Aku janjike ke Ibrahém, Ishak, samo Yakób.”</div>
<div class="p">Tanyo Musa, “Cakmano amen dio wong nak tau siapo yang ngérém aku? Apo yang harós aku omongke?” Uji Allah, “Aku ni iola Yang Kekal. Omongke bae ke dio wong cak ini, ‘Yang Kekal la ngérém aku ke kamu.’ Omongke jugo ke dio wong, ‘Aku ni Yahwe, Tuhannyo Ibrahém, Ishak, samo Yakób, lelóhór kamu.’ Inila namo Aku selamonyo.” (Namo Yahwe tu artinyo ‘Yang Kekal’.)</div>
<div class="p">Musa dak galak pegi ke Piraun karno dio takót. Dio pékér dio dak pinter ngomong. Jadi Allah ngérém Harón, dólór lanangnyo Musa, óntók ngerewangi dio. Allah ngingetke Musa jugo Harón amen Piraun bakal nekak.</div>
<div class="p">Sikok cerito Alkitab dari: Pembebasan 1–4</div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

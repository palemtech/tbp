<!DOCTYPE html>
<html>
<head>
<meta charset="utf-8" />

<meta property="og:title" content="Alkitab Tejemahan Palembang">
<meta property="og:description" content="Terjemahan Alkitab dalem baso Palembang.">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Alkitab 14</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = false;
var baseRef  = "CAktb-01-XXA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='CAktb-01-XXA-013.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector">&nbsp;&nbsp;Cerito Alkitab&nbsp;&nbsp;</span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;14&nbsp;&nbsp;</a></span>
  <span class="button"><a href='CAktb-01-XXA-015.html' title='Next Chapter'>&nbsp;&nbsp;&gt;&nbsp;&nbsp;</a></span>
</div>
</div>

<div id="content">

<div class="c">14</div> 

<div class="s"><div id="s1">Kelóyóran di Padang Górón</div></div>
<div class="pc"><span class="it">[<a href="https://www.youtube.com/watch?v=AHyssiLoCKg" class="web-link">Tonton di YouTube</a>]</span></div>
<div class="p">Seabés Allah ngenjóktauke pasal syarat-syarat pejanjian-Nyo yang harós ditóróti ole bangso Israel, pegila dio wong dari Gónóng Sinai. Allah mulai mémpén dio wong ke Tana Pejanjian, yang disebót Kanaan. Cagak awan nónjókke jalan yang harós dio wong liwati, trós dio wong melok'inyo.</div>
<div class="p">Allah la bejanji samo Ibrahém, Ishak, jugo Yakób amen Dio bakal ngenjók Tana Pejanjian óntók ketórónan dio wong. Tapi di masa tu ado banyak suku laén yang tinggal di sano, yang disebót wong Kanaan. Wong Kanaan ni idak pecayo samo Allah. Dio wong nyemba dewo-dewo trós mbékén banyak kejahatan.</div>
<div class="p">Uji Allah ke bangso Israel, “Kau harós musnake slóró wong Kanaan di Tana Pejanjian. Jangan bedamai samo dio wong, trós jangan kawén samo dio wong jugo. Kau harós ngancóri slóró berhalo dio wong. Amen pasal-pasal tu idak kau lakuke, kau bakal nyemba berhalo-berhalo dio wong jugo, bukan nyemba Aku.”</div>
<div class="p">Pas wong Israel la nyampe di pebatesan tana Kanaan, Musa mélé duo belas wong, sikok wong dari tiap suku Israel. Musa ngongkon dio wong nyelédék'i tana tu supayo tau pecak apo tana tu. Keduo belas wong tu jugo nyelédék'i wong-wong Kanaan supayo tau dio wong tu kuat apo idak.</div>
<div class="p">Keduo belas wong tu nyelédék'i Kanaan selamo 40 ari, abés tu dio wong balék. Uji dio wong, “Tana tu sóbór nian! Tanemannyo jugo sóbór nian!” Tapi kesepóló mato-mato ngomong, “Kotanyo kuat nian! Trós wong-wongnyo besak nian! Amen kito nyerang dio wong, kito pasti bakal kala trós mati!”</div>
<div class="p">Langsóng bae Kaleb samo Yosua, yang iola keduo mato-mato laénnyo, ngomong cak ini, “Iyo nian, wong Kanaan tu jolor jugo kuat, tapi kito pasti pacak ngalake dio wong! Soalnyo, Allah betempór óntók kito!”</div>
<div class="p">Tapi wong-wong tu idak ngagók'i Kaleb samo Yosua. Dio wong mara samo Musa jugo Harón, uji dio wong, “Ói! Ngapola kau ni gawak kami ke tempat cak ini? Harósnyo kito ni tinggal di Mesir. Amen di sini, kito pacak tebunu, trós anak samo bini kito pacak dijadike budak.” Laju wong-wong ni nak mbunu Musa samo Harón, trós nak nyari pemémpén baru yang pacak gawak dio wong balék ke Mesir lagi.</div>
<div class="p">Allah mara nian, trós Dio dateng ke Kemah Petemuan. Uji Allah, “Karno kamu berontak samo Aku, slóró wong bakal bekelóyóran di padang górón. Slóró wong yang beómór 20 taón jugo yang lebé tuo bakal mati di sano jugo idak bakal masók ke Tana Pejanjian, kecuali Yosua samo Kaleb.”</div>
<div class="p">Pas dio wong denger tu, dio wong jadi nyesel karno la beduso. Dio wong ngambék senjato trós pegi nyerang Kanaan. Musa la ngingeti dio wong supayo jangan pegi karno Allah idak nyertoi dio wong. Tapi dio wong idak ngagók'i Musa.</div>
<div class="p">Karno Allah idak nyertoi dio wong, laju dio wong kala, trós banyak yang mati. Abés tu, siso tentra Israel yang masé édóp balék dari Kanaan trós melok besamo slóró wong Israel bekelóyóran di padang górón selamo 40 taón.</div>
<div class="p">Selamo masa tu, Allah nyedioke slóró kebótóan dio wong. Allah ngenjók dio wong roti dari surgo, yang disebót “manna”. Trós Allah ngérém bóróng puyu ke wong Israel supayo dio wong pacak makan dagéng. Selamo 40 taón, Allah nyagoi terós baju samo selop dio wong supayo idak rusak.</div>
<div class="p">Allah jugo metuke banyu dari sikok batu supayo dio wong pacak minum. Tapi mugola cak itu, wong Israel ni berótók'an jugo ngelu ke Allah samo Musa. Tapi Allah masé stio samo pejanjian-Nyo ke Ibrahém, Ishak, samo Yakób.</div>
<div class="p">Kapan ari, wong-wong tu la keabésan banyu. Uji Allah ke Musa, “Ngomongla ke batu tu, trós kagek metu banyu.” Di depan banyak wong, Musa nolak prénto Allah. Bukannyo ngomong ke batu tu, dio mala nyatok batu tu makek tongkatnyo duo kali. Banyunyo metu dari batu tu óntók dio wong minum, tapi Allah mara samo Musa, uji-Nyo, “Kau idak bakal masók ke Tana Pejanjian.”</div>
<div class="p">Pas la 40 taón, slóró wong yang perna berontak ke Allah la mati. Allah mémpén bangso Israel ke pebatesan Tana Pejanjian tu lagi. Musa la tuo nian, jadi Allah mélé Yosua óntók mbantu Musa mémpén wong-wong Israel. Allah bejanji samo Musa amen di masa depan kagek Allah bakal ngérém sikok nabi laén pecak Musa tula.</div>
<div class="p">Abés tu, Allah ngongkon Musa ke puncak gónóng supayo dio pacak jingok Tana Pejanjian. Musa cuman pacak jingok bae tapi dak pacak masók. Abés tu Musa mati, trós wong Israel bekabóng selamo 30 ari. Yosua gantike Musa jadi pemémpén. Yosua ni pemémpén yang baék karno dio pecayo jugo nórót samo Allah.</div>
<div class="p">Sikok cerito Alkitab dari: Pembebasan 16–17; Kelóyóran di Górón 10–14; 20; 27; Ulangan 34</div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

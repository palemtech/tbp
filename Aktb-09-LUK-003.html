<!DOCTYPE html>
<html>
<head>
<meta charset="utf-8" />

<meta property="og:title" content="Alkitab Tejemahan Palembang">
<meta property="og:description" content="Terjemahan Alkitab dalem baso Palembang.">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Lukas 3</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">3:7 </span><span class=\"fq\">anak ulo: </span><span class=\"ft\">Kiasan ni nónjókke sipat wong yang calak.</span></div>",
    "F-1": "<div class=\"footnote-p\"><span class=\"fr\">3:8 </span><span class=\"fq\">Ibrahém iola nenek moyang kami: </span><span class=\"ft\">Di sini, Yahya ngomong ke wong-wong Israel yang sombong. Dio wong tu iola ketórónan <span class=\"footnote selectable\" id=\"G-16\">Ibrahém</span> trós bepékér amen itula yang nyelametke dio wong pas ari pengakéman. Sebenernyo, yang penténg di mato Allah bukan siapo nenek moyangnyo, melaénke ati yang betobat.</span></div>",
    "F-2": "<div class=\"footnote-p\"><span class=\"fr\">3:16 </span><span class=\"fq\">mbaptés … dengen api: </span><span class=\"ft\">Kato ni móngkén nónjókke cakmano Allah bakal ngókóm wong-wong yang dak betobat. Apo dak tu kato ni jugo pacak nónjókke cakmano Allah bakal nyucike umat-Nyo, pecak api yang murnike emas.</span></div>"
};

initFootnotes(footnotes);

var crossrefs = {
    "X-0": "<div class=\"footnote-p\"><span class=\"xo\">3:6 </span><span class=\"xt\">Yesaya 40:3-5</span></div>"
};

initFootnotes(crossrefs);


// Glossary entries
var glossary = {
    "G-54": "<div><span class=\"k\">kaisar</span> - Sebótan óntók penguaso yang mrénto di kerajaan Romawi. Pas jaman Yesus, kerajaan Romawi nyaja bangso Israel.</div>",
    "G-31": "<div><span class=\"k\">Pilatus</span> - Pontius Pilatus iola wong Romawi yang ditónjók jadi Gubernór Propinsi Yudea dari 26M sampe 36M. Dio ni yang nyetujui tóntótan pemémpén-pemémpén Israel óntók ngókóm mati Yesus.</div>",
    "G-47": "<div><span class=\"k\">Yudea</span> - Pas jaman Yesus, namo ni pacak nónjókke slóró daera Palestina, amen dak tu bagéan selatan bae. Yerusalem tetep temasók di dalemnyo.</div>",
    "G-11": "<div><span class=\"k\">Galilea</span> - Ini ni sala sikok dari tigo Propinsi Israel pas jaman Yesus. (Yang laénnyo iola Samaria jugo Yudea.) Letaknyo di bagéan utara Palestina. Kota Kapernaum samo Dósón Najaret temasók di dalemnyo. Sebagéan besak pelayanan Yesus tejadi di Galilea, trós ke-12 móréd-Nyo asalnyo dari situ jugo.</div>",
    "G-52": "<div><span class=\"k\">imam besak</span> - Imam ni punyo jabatan paléng tinggi dari slóró imam-imam yang ado di agama wong Israel. Dio jugo jadi ketuo Mahkama Agama wong Israel, tapi katek kuaso dalem pemeréntoan Roma.</div>",
    "G-50": "<div><span class=\"k\">baptés</span> - Kato ni dipinjem dari baso Yunani (kato asli: <span class=\"it\">baptizo</span>). Makno kato ni iola ‘pencelópan’, biasonyo pencelópan kaén óntók dienjók warno. Maknonyo dalem agama wong Israel iola pencelópan wong supayo disucike. Cak itula baptésan dari Yahya. Kageknyo, óntók wong-wong yang melok'i Yesus abés kebangkétan-Nyo, upacara ni jadi gambaran cakmano wong yang betobat la nerimo keédópan baru dalem Yesus.</div><div class=\"p\">Gambarannyo cak ini: Masók ke dalem banyu iola tando kematian dari keédópan lamo yang beduso. Metu dari banyu iola tando bangkét lagi dalem keédópan baru yang diterimo dari Yesus. Upacara ni biasonyo dilakuke pas wong tu pecayo samo Yesus.</div>",
    "G-60": "<div><span class=\"k\">penagé pajak</span> - Dio ni wong yang dianggep penghianat jugo wong beduso ole sesamo wong Israel. Alesannyo karno dio tu begawe óntók pemerénto Romawi yang lagi nyaja wong Israel pas jaman tu, jugo karno dio tu galak nage pajak lebé dari yang seharósnyo.</div>",
    "G-42": "<div><span class=\"k\">Wong Yang Dilanték</span> - Istila ni samo dengen <span class=\"footnote selectable\" id=\"G-1\">Almasi</span>, Mesias, jugo Kristus. Dalem Pejanjian Lamo, Allah bekali-kali janjike amen sikok Wong Yang Dilanték bakal dateng óntók jadi Rajo Penyelamet óntók umat Allah. Jingokla jugo kato “<span class=\"footnote selectable\" id=\"G-56\">lanték</span>”.</div>",
    "G-13": "<div><span class=\"k\">Herodes</span> - Dalem Pejanjian Baru ado empat rajo yang benamo Herodes:</div><div class=\"ili top-spacing\">(1) Rajo Herodes Yang Besak iola penguaso Yudea pas kelaéran Yesus. Dio tu yang nyobo óntók mbunu Yesus abés wong Majus dateng (<span class=\"reflink\"><a href=\"Aktb-08-MAT-002.html#v1\">Matius 2:1-22</a></span>; <span class=\"reflink\"><a href=\"Aktb-09-LUK-001.html#v5\">Lukas 1:5</a></span>). Dio mati pas Yesus ado di Mesir (<span class=\"reflink\"><a href=\"Aktb-08-MAT-002.html#v19\">Matius 2:19</a></span>).</div><div class=\"ili\">(2) Herodes Antipas iola penguaso Galilea pas pelayanan Yesus jugo Yahya Pembaptés. Dio tu yang ngawéni Herodias, kakak iparnyo, yang kageknyo manasi dio supayo Yahya dibunu. Yesus digawak ke dio ole pemémpén-pemémpén Israel supayo disalébke (Markós 6:14-29; <span class=\"reflink\"><a href=\"Aktb-09-LUK-023.html#v6\">Lukas 23:6-12</a></span>).</div><div class=\"ili\">(3) Herodes Agripa Yang Petamo iola penguaso yang petamo kali nganiayo wong-wong yang pecayo samo Yesus. Dio ni cócóngnyo Herodes Agóng. Pas taón 41-44 M, dio mrénto beberapo propinsi yang ado di daera Israel pecak Yudea, Samaria, teko Galilea. Dio tula yang ngongkon supayo Yakób, adéknyo Yesus, dibunu (<span class=\"reflink\"><a href=\"Aktb-11-ACT-012.html#v1\">Cerito Rosul-Rosul 12:1-23</a></span>)</div><div class=\"ili\">(4) Herodes Agripa Yang Keduo iola penguaso yang ngakémi rosul Paólós sebelóm dio dikérém ke Roma óntók diakémi Kaisar (<span class=\"reflink\"><a href=\"Aktb-11-ACT-025.html#v13\">Cerito Rosul-Rosul 25:13</a></span>–<span class=\"reflink\"><a href=\"Aktb-11-ACT-026.html#v2\">26:2</a></span>; <span class=\"reflink\"><a href=\"Aktb-11-ACT-026.html#v19\">26:19</a></span>, <span class=\"reflink\"><a href=\"Aktb-11-ACT-026.html#v27\">27-32</a></span>).</div>",
    "G-35": "<div><span class=\"k\">Ro Suci</span> - Pas jaman Pejanjian Lamo sampe jaman-Nyo Yesus, Ro Suci kadang-kadang menui wong. Dio ngenjók kuaso cuman sementaro bae óntók nyalanke tójóan dari Allah. Tapi mak ini ari, sejak Ro Suci dienjók abés Yesus balék ke surgo (<span class=\"reflink\"><a href=\"Aktb-11-ACT-002.html\">Cerito Rosul-Rosul 2</a></span>), Ro Suci tu menui wong yang pecayo samo Yesus. Wong-wong ni dipenui secaro permanen, bukan sementaro bae. Ke wong yang pecayo samo Yesus, Ro Suci ngenjók kuaso óntók nolak duso jugo óntók édóp sesuai dengen kendak Allah. Dikit-dikit, Ro Suci ngoba wong yang pecayo óntók jadi wong suci pecak Yesus.</div><div class=\"p\">Ro Suci iola Allah. Allah iola tigo Pribadi: Allah Aba, Allah Anak, jugo Ro Suci. Tiap Pribadi iola sepenunyo Allah, trós cuman ado sikok Allah. Ro Suci nyelesaike gawean yang la direncanoke ole Aba trós dimulai ole Anak. Dalem slóró pasal yang digaweke-Nyo, Ro Suci mulyoke Anak.</div>"
};

initFootnotes(glossary);

});

// Chapters
var chapters = [ { start: 1, end: 24 }];
var hasIntro = false;
var baseRef  = "Aktb-09-LUK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='Aktb-08-MAT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='Aktb-09-LUK-002.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lukas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;3&nbsp;&nbsp;</a></span>
  <span class="button"><a href='Aktb-09-LUK-004.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='Aktb-10-JHN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="c">3</div> 
<div class="ms"><div id="ms1">Pesiapan óntók pelayanan Yesus</div></div>
<div class="s2"><div id="s1">Yahya nyiapke jalan-Nyo Almasi</div></div>
<div class="r"><div id="r1">(<span class="reflink"><a href="Aktb-08-MAT-003.html#v1">Matius 3:1-12</a></span>; Markós 1:1-8; <span class="reflink"><a href="Aktb-10-JHN-001.html#v19">Yahya 1:19-28</a></span>)</div></div><a id="v1"></a>
<div class="p"><span class="v">1</span><span class="vsp">&nbsp;</span>Di taón yang ke-15 dari pemeréntoan <span class="footnote selectable" id="G-54">Kaisar</span> Tiberius, <span class="footnote selectable" id="G-31">Pontius Pilatus</span> iola penguaso di daera <span class="footnote selectable" id="G-47">Yudea</span>, Herodes iola penguaso di Wilaya <span class="footnote selectable" id="G-11">Galilea</span>, Pilipus dólórnyo Herodes iola penguaso di daera Iturea jugo Trakonitis, Lisanias iola penguaso di daera Abilene,<span id="bookmarks1"></span> <a id="v2"></a><span class="v">2</span><span class="vsp">&nbsp;</span>trós Hanas samo Kayapas iola <span class="footnote selectable" id="G-52">imam besak</span>. Waktu tu, Allah ngomong ke Yahya, anak dari Jakaria, di padang górón.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Laju Yahya ni dateng ke slóró daera Sungi Yordan. Dio becerama pasal <span class="footnote selectable" id="G-50">baptésan</span> yang nónjókke petobatan óntók pengampónan duso.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Kejadian ni pecak yang ado tetólés dalem kitab Nabi Yesaya,</div>
<div class="b">&nbsp;</div>
<div class="q">“Ado suaro wong yang mekék-mekék di padang górón:</div>
<div class="q2">‘Siapkela jalan óntók <span class="add">kedatengan</span> Allah<span class="ul">‡</span>,</div>
<div class="q3">lóróskela jalan óntók-Nyo.<span id="bookmarks4"></span></div><span id="bookmarks4"></span><a id="v5"></a>
<div class="q2-v"><span class="v">5</span><span class="vsp">&nbsp;</span>Setiap lemba bakal ditémbón</div>
<div class="q3">trós setiap gónóng jugo bókét bakal diratoke,</div>
<div class="q2">yang bebelok-belok bakal dilóróske,</div>
<div class="q3">yang dak alós bakal dialóske,<span id="bookmarks5"></span></div><span id="bookmarks5"></span><a id="v6"></a>
<div class="q2-v"><span class="v">6</span><span class="vsp">&nbsp;</span>trós slóró wong bakal nyingok keselametan yang dari Allah.’”<span class="footnote selectable" id="X-0"><sup>a</sup></span></div>
<div class="b">&nbsp;</div><span id="bookmarks6"></span><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Jadi dio ngomong samo wong banyak yang ndatengi dio óntók dibaptés cak ini, “Ói kamu anak ulo!<span class="footnote selectable" id="F-0"><sup>b</sup></span> Siapo yang ngingetke kamu supayo ngelarike diri dari kemarahan <span class="add">Allah</span> yang bakal dateng <span class="add">pas ari pengakéman</span>?<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Jadi asélkela bua-bua yang sesuai dengen petobatan, trós janganla mulai ngomong di jeró ati kamu, ‘Ibrahém iola nenek moyang kami.’<span class="footnote selectable" id="F-1"><sup>c</sup></span> Soalnyo, aku ngomong ke kamu, dari batu-batu ni Allah pacak jadike anak-anak óntók Ibrahém!”<span id="bookmarks8"></span> <a id="v9"></a><span class="v">9</span><span class="vsp">&nbsp;</span><span class="add">Uji Yahya lagi,</span> “Kapak la ditarok di parak akar pohon. Trós setiap pohon yang idak ngasélke bua yang bagós bakal ditebang trós dibuang ke dalem api.”<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Laju, banyak wong betanyo samo dio, “Amen cak itu, apo yang harós kami lakuke?”<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Uji Yahya ke dio wong, “Siapo bae yang punyo duo ikok baju harós mbagékenyo samo yang dak punyo. Trós siapo bae yang punyo pajóan harós ngelakuke cak itu jugo.”<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>Na, abés tu datengla jugo <span class="footnote selectable" id="G-60">penagé-penagé pajak</span> óntók dibaptés. Dio wong betanyo samo Yahya cak ini, “Guru, apo yang harós kami lakuke?”<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Ujinyo ke dio wong, “Jangan nagé lebé banyak dari yang la ditentuke óntók kau.”<span id="bookmarks13"></span></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Abés tu, tentra-tentra jugo betanyo ke dio cak ini, “Amen kami? Apo yang harós kami lakuke?”</div>
<div class="p">Jawab Yahya ke dio wong, “Jangan ngerampas jugo jangan meres. Trós cókópkela diri kamu dengen upa kamu.”<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>Tapi karno banyak wong lagi nungguke jugo ngarepke <span class="add">Almasi</span>, laju galo-galo wong tu betanyo di jeró atinyo pasal Yahya, móngkén bae dio nila <span class="footnote selectable" id="G-42">Wong Yang Dilanték</span> tu.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Uji Yahya ke galo-galo wong tu, “Aku mbaptés kamu dengen banyu, tapi yang lebé bekuaso dari aku bakal dateng. Mbukak tali selop-Nyo bae aku dak pantes. Dio bakal mbaptés kamu dengen Ro Suci jugo dengen api.<span class="footnote selectable" id="F-2"><sup>d</sup></span><span id="bookmarks16"></span> <a id="v17"></a><span class="v">17</span><span class="vsp">&nbsp;</span>Alat penampi la di tangan-Nyo óntók mberséke tempat penggéléngan, trós óntók ngómpólke gendóm ke jeró lómbóng-Nyo. Tapi, debu jerami tu bakal ditunu-Nyo dalem api yang dak mati-mati.”<span id="bookmarks17"></span></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Yahya nasehati jugo mbritoke Kabar Baék ke wong banyak tu.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Tapi, pas <span class="footnote selectable" id="G-13">Herodes</span>, penguaso daera tu, ditegor ole Yahya pasal <span class="add">dio ngawéni</span> Herodias, bini dólórnyo, samo pasal kejahatan yang la dibékénnyo,<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Herodes ni mala nambai kejahatannyo dengen masókke Yahya ke jeró penjaro.<span id="bookmarks20"></span></div>
<div class="s2"><div id="s2">Yesus, Anak-Nyo Allah, dibaptés ole Yahya</div></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Pas slóró wong banyak tu lagi dibaptés, Yesus jugo dibaptés. Na, pas Yesus lagi bedoa, langét tebukak.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Trós, <span class="footnote selectable" id="G-35">Ro Suci</span> tórón dalem bentók bóróng daro ke pócók-Nyo. Na, tedengerla suaro dari langét cak ini, “Kaula Anak Aku yang Aku kaséhi, samo Kaula Aku seneng.”<span id="bookmarks22"></span></div>
<div class="s2"><div id="s3">Daptar nenek moyang Yesus</div></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Pas Yesus mulai <span class="add">pelayanan-Nyo</span>, Dio beómór kiro-kiro 30 taón. Nórót anggepan wong, Yesus ni iola anak Yósóp,</div>
<div class="li top-spacing">Yósóp anak Eli,<span id="bookmarks23"></span></div><span id="bookmarks23"></span><a id="v24"></a>
<div class="li-vv"><span class="v">24</span><span class="vsp">&nbsp;</span>Eli anak Matat,</div>
<div class="li">Matat anak Lewi,</div>
<div class="li">Lewi anak Malki,</div>
<div class="li">Malki anak Yanai,</div>
<div class="li">Yanai anak Yósóp,<span id="bookmarks24"></span></div><span id="bookmarks24"></span><a id="v25"></a>
<div class="li-vv"><span class="v">25</span><span class="vsp">&nbsp;</span>Yósóp anak Matika,</div>
<div class="li">Matika anak Amos,</div>
<div class="li">Amos anak Nahum,</div>
<div class="li">Nahum anak Hesli,</div>
<div class="li">Hesli anak Nagai,<span id="bookmarks25"></span></div><span id="bookmarks25"></span><a id="v26"></a>
<div class="li-vv"><span class="v">26</span><span class="vsp">&nbsp;</span>Nagai anak Maat,</div>
<div class="li">Maat anak Matika,</div>
<div class="li">Matika anak Simei,</div>
<div class="li">Simei anak Yosek,</div>
<div class="li">Yosek anak Yoda,<span id="bookmarks26"></span></div><span id="bookmarks26"></span><a id="v27"></a>
<div class="li-vv"><span class="v">27</span><span class="vsp">&nbsp;</span>Yoda anak Yohanan,</div>
<div class="li">Yohanan anak Resa,</div>
<div class="li">Resa anak Jerubabel,</div>
<div class="li">Jerubabel anak Sealtiel,</div>
<div class="li">Sealtiel anak Neri,<span id="bookmarks27"></span></div><span id="bookmarks27"></span><a id="v28"></a>
<div class="li-vv"><span class="v">28</span><span class="vsp">&nbsp;</span>Neri anak Malki,</div>
<div class="li">Malki anak Adi,</div>
<div class="li">Adi anak Kosam,</div>
<div class="li">Kosam anak Elmadam,</div>
<div class="li">Elmadam anak Er,<span id="bookmarks28"></span></div><span id="bookmarks28"></span><a id="v29"></a>
<div class="li-vv"><span class="v">29</span><span class="vsp">&nbsp;</span>Er anak Yesua,</div>
<div class="li">Yesua anak Eliejer,</div>
<div class="li">Eliejer anak Yorim,</div>
<div class="li">Yorim anak Matat,</div>
<div class="li">Matat anak Lewi,<span id="bookmarks29"></span></div><span id="bookmarks29"></span><a id="v30"></a>
<div class="li-vv"><span class="v">30</span><span class="vsp">&nbsp;</span>Lewi anak Simeon,</div>
<div class="li">Simeon anak Yehuda,</div>
<div class="li">Yehuda anak Yósóp,</div>
<div class="li">Yósóp anak Yonam,</div>
<div class="li">Yonam anak Elyakim,<span id="bookmarks30"></span></div><span id="bookmarks30"></span><a id="v31"></a>
<div class="li-vv"><span class="v">31</span><span class="vsp">&nbsp;</span>Elyakim anak Melea,</div>
<div class="li">Melea anak Mina,</div>
<div class="li">Mina anak Matata,</div>
<div class="li">Matata anak Natan,</div>
<div class="li">Natan anak Daód,<span id="bookmarks31"></span></div><span id="bookmarks31"></span><a id="v32"></a>
<div class="li-vv"><span class="v">32</span><span class="vsp">&nbsp;</span>Daód anak Isai,</div>
<div class="li">Isai anak Obed,</div>
<div class="li">Obed anak Boas,</div>
<div class="li">Boas anak Salmon,</div>
<div class="li">Salmon anak Nahason,<span id="bookmarks32"></span></div><span id="bookmarks32"></span><a id="v33"></a>
<div class="li-vv"><span class="v">33</span><span class="vsp">&nbsp;</span>Nahason anak Aminadab,</div>
<div class="li">Aminadab anak Admin,</div>
<div class="li">Admin anak Arni,</div>
<div class="li">Arni anak Hesron,</div>
<div class="li">Hesron anak Peres,</div>
<div class="li">Peres anak Yehuda,<span id="bookmarks33"></span></div><span id="bookmarks33"></span><a id="v34"></a>
<div class="li-vv"><span class="v">34</span><span class="vsp">&nbsp;</span>Yehuda anak Yakób,</div>
<div class="li">Yakób anak Ishak,</div>
<div class="li">Ishak anak Ibrahém,</div>
<div class="li">Ibrahém anak Tera,</div>
<div class="li">Tera anak Nahor,<span id="bookmarks34"></span></div><span id="bookmarks34"></span><a id="v35"></a>
<div class="li-vv"><span class="v">35</span><span class="vsp">&nbsp;</span>Nahor anak Serug,</div>
<div class="li">Serug anak Rehu,</div>
<div class="li">Rehu anak Peleg,</div>
<div class="li">Peleg anak Eber,</div>
<div class="li">Eber anak Salmon,<span id="bookmarks35"></span></div><span id="bookmarks35"></span><a id="v36"></a>
<div class="li-vv"><span class="v">36</span><span class="vsp">&nbsp;</span>Salmon anak Kenan,</div>
<div class="li">Kenan anak Arpaksad,</div>
<div class="li">Arpaksad anak Sem,</div>
<div class="li">Sem anak Nuh,</div>
<div class="li">Nuh anak Lamek,<span id="bookmarks36"></span></div><span id="bookmarks36"></span><a id="v37"></a>
<div class="li-vv"><span class="v">37</span><span class="vsp">&nbsp;</span>Lamek anak Metusael,</div>
<div class="li">Metusael anak Henok,</div>
<div class="li">Henok anak Yared,</div>
<div class="li">Yared anak Mahalalel,</div>
<div class="li">Mahalalel anak Kenan,<span id="bookmarks37"></span></div><span id="bookmarks37"></span><a id="v38"></a>
<div class="li-vv"><span class="v">38</span><span class="vsp">&nbsp;</span>Kenan anak Enos,</div>
<div class="li">Enos anak Set,</div>
<div class="li">Set anak Adam,</div>
<div class="li">Adam anak Allah.<span id="bookmarks38"></span></div>
</div>

<div id="toolbar-bottom">
<div class="audio-player">
  <audio id="audio" controls>
    <source id="audio1" src="https://storage.googleapis.com/tbp-audio/TBP Lukas 3.mp3" />
  </audio>
</div>
</div>

<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

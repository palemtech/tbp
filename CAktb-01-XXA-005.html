<!DOCTYPE html>
<html>
<head>
<meta charset="utf-8" />

<meta property="og:title" content="Alkitab Tejemahan Palembang">
<meta property="og:description" content="Terjemahan Alkitab dalem baso Palembang.">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Alkitab 5</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = false;
var baseRef  = "CAktb-01-XXA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='CAktb-01-XXA-004.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector">&nbsp;&nbsp;Cerito Alkitab&nbsp;&nbsp;</span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;5&nbsp;&nbsp;</a></span>
  <span class="button"><a href='CAktb-01-XXA-006.html' title='Next Chapter'>&nbsp;&nbsp;&gt;&nbsp;&nbsp;</a></span>
</div>
</div>

<div id="content">

<div class="c">5</div> 

<div class="s"><div id="s1">Anak Lanang yang Dijanjike</div></div>
<div class="pc"><span class="it">[<a href="https://www.youtube.com/watch?v=itFThcUTDdU" class="web-link">Tonton di YouTube</a>]</span></div>
<div class="p">Sepóló taón seabés Abram samo bininyo, Sarai, nyampe di Kanaan, dio wong masé dak katek anak. Jadi uji Sarai, “Allah belóm ngéjénke aku bónténg trós sekarang ni aku la tuo nian óntók punyo anak. Jadi, kawénila babu aku ni, Hagar, supayo dio pacak punyo anak óntók aku.”</div>
<div class="p">Jadi Abram ngawéni Hagar, trós Hagar ngelaérke kupek lanang. Abés tu, Abram namoi kupek tu Ismaél. Tapi, Sarai jadi cemburu samo Hagar. Pas Ismaél ómórnyo tigo belas taón, Allah ngomong lagi samo Abram.</div>
<div class="p">Uji Allah, “Akula Tuhan Yang Maha Kuaso. Aku bakal békén pejanjian samo kau.” Laju Abram besójód sampe ke tana. Allah jugo ngomong samo Abram cak ini, “Kau bakal jadi aba óntók banyak bangso. Aku bakal ngenjók kau samo ketórónan kau tana Kanaan óntók jadi hak mélék kamu. Trós Aku bakal jadi Tuhan kamu selamonyo. Kau harós nyunat slóró lanang di kluargo kau.”</div>
<div class="p">“Bini kau, Sarai, bakal punyo anak lanang. Dio bakal jadi anak pejanjian. Namoila dio Ishak. Aku bakal békén pejanjian Aku samo dio, trós dio bakal jadi bangso yang besak. Aku jugo bakal békén Ismaél jadi bangso yang besak. Tapi pejanjian Aku tetep samo Ishak.” Abés tu, Allah ngoba namo Abram jadi Ibrahém, yang artinyo ‘aba banyak wong’. Allah jugo ngoba namo Sarai jadi Sara, yang artinyo ‘putri rajo’.</div>
<div class="p">Ari tu Ibrahém nyunat slóró lanang di rumanyo. Kiro-kiro setaón abés tu, pas Ibrahém ómórnyo 100 taón trós Sara 90 taón, Sara ngelaérke anak Ibrahém. Dio wong namoi anak tu Ishak, pecak yang la dikongkon Allah.</div>
<div class="p">Pas Ishak masé mudo, Allah nguji imannyo Ibrahém dengen ngomong cak ini, “Gawakla Ishak anak kau sikok-sikoknyo tu, trós kórbankela dio óntók jadi pesembahan kau ke Aku.” Ibrahém nóróti Allah trós besiap óntók ngórbanke anaknyo.</div>
<div class="p">Pas Ibrahém samo Ishak bejalan ke tempat pengórbanan, Ishak betanyo, “Aba, kito punyo kayu óntók kórban pesembahan, tapi di mano anak dombanyo?” Uji Ibrahém, “Allah bakal nyediokenyo, Nak.”</div>
<div class="p">Pas dio wong sampe di tempat kórban, Ibrahém ngiket Ishak, anaknyo, trós góléngke dio di pócók meja pesembahan. Pas Ibrahém nak mbunu anaknyo, Allah ngomong, “Demla! Jangan sakéti anak tu! Sekarang Aku tau amen kau takót samo Aku. Soalnyo, kau rela nyerake anak tu ke Aku.”</div>
<div class="p">Ibrahém nyingok sikok domba lanang tesangkót di parak semak-semak. Ternyato Allah la nyiapke sikok domba lanang óntók dikórbanke gantike Ishak. Ibrahém dengen ati seneng ngórbanke domba lanang tu jadi kórban pesembahan.</div>
<div class="p">Abés tu, Allah ngomong samo Ibrahém, “Karno kau la rela ngenjókke apo bae ke Aku, temasók anak lanang kau sikok-sikoknyo, Aku bejanji bakal ngenjók kau berkah. Ketórónan kau bakal ngelebéi banyaknyo bintang di langét. Karno kau la nóróti Aku, laju slóró kluargo di bumi ni bakal dienjók berkah liwat kluargo kau.”</div>
<div class="p">Sikok cerito Alkitab dari: Asal Mulo Dunio 16–22</div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Rosul-Rosul 19</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">19:3 </span><span class=\"fq\">baptésan Yahya: </span><span class=\"ft\">Baptésan <span class=\"footnote selectable\" id=\"G-43\">Yahya</span> iola baptésan yang diajarke jugo yang dilakuke ole Yahya Pembaptés. Pengékót-pengékót di Epesus ni belóm tau pasal baptésan yang diajarke ole Yesus jugo rosul-rosul. Dio wong jugo belóm tau pasal kedatengan Ro Suci.</span></div>",
    "F-1": "<div class=\"footnote-p\"><span class=\"fr\">19:19 </span><span class=\"fq\">50.000 kepéng perak: </span><span class=\"ft\">Banyak ahli kitab ndugo amen dóét perak yang dimaksód di sini iola dóét dirham Yunani, yang regonyo tu samo pecak upa seari gawe tukang pas jaman Paólós.</span></div>",
    "F-2": "<div class=\"footnote-p\"><span class=\"fr\">19:21 </span><span class=\"fq\">Paólós ni mótóske óntók … : </span><span class=\"ft\">Tólésan asli dalem baso Yunani pacak jugo diartike “Paólós ni mbékén kepótósan dengen bémbéngan Ro Suci”.</span></div>",
    "F-3": "<div class=\"footnote-p\"><span class=\"fr\">19:24 </span><span class=\"fq\">Artemis: </span><span class=\"ft\">Artemis iola dewi wong-wong Yunani jugo Romawi. Dio tu dianggep dewi yang nguasoi binatang-binatang liar jugo mbantu wong pas beburu. Di Epesus jugo Propinsi Asia, dio dianggep dewi yang nguasoi kesóbóran jugo mbantu betino pas beranak.</span></div>"
};

initFootnotes(footnotes);


// Glossary entries
var glossary = {
    "G-21": "<div><span class=\"k\">Kerajaan Allah</span> - Kerajaan Allah iola di mano bae Allah diakui ole umat-Nyo jadi Rajo dio wong, sampe-sampe dio wong melok'i jalan-Nyo Allah dengen sempurno. Asélnyo iola kerajaan yang penu kebaék'an jugo damai sentosa. Kerajaan Allah tu idak tebates cuman di surgo apo di maso depan bae. Yesus gawak <span class=\"footnote selectable\" id=\"G-53\">kabar baék</span> amen Kerajaan Allah yang la lamo dijanjike tu mulai jadi nyato dikit-dikit kósósnyo di antaro wong-wong yang nerimo ati yang baru dari Allah trós mélé óntók édóp nórót prénto Allah di dunio ni. Mugola la mulai nyato, Kerajaan Allah tu dak bakal hadér sepenunyo sampe disempurnoke Allah di ahér jaman.</div>",
    "G-32": "<div><span class=\"k\">Propinsi Asia</span> Asia ni bukan benua tapi sikok daera kekuasoan Romawi yang mak ini ari ado di Turki. Kota Epesus ado di propinsi ni.</div>"
};

initFootnotes(glossary);

});

// Chapters
var chapters = [ { start: 1, end: 28 }];
var hasIntro = true;
var baseRef  = "Aktb-11-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='Aktb-10-JHN-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='Aktb-11-ACT-018.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Cerito Rosul-Rosul&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;19&nbsp;&nbsp;</a></span>
  <span class="button"><a href='Aktb-11-ACT-020.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='Aktb-12-GLO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="c">19</div> 
<div class="s2"><div id="s1">Paólós ngelayani di Kota Epesus</div></div>
<div class="s3"><div id="s2">Paólós ngajar beberapo móréd pasal Ro Suci</div></div><a id="v1"></a>
<div class="p"><span class="v">1</span><span class="vsp">&nbsp;</span>Pas Apolos masé di Kota Korintus, Paólós ngeliwati daera pedaleman trós sampe di Kota Epesus. Di sano dio nemuke beberapo pengékót.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Paólós ngomong ke ni, “Apo kamu nerimo Ro Suci pas kamu pecayo?”</div>
<div class="p">Uji pengékót-pengékót tu, “Idak, mala kami belóm perna ndenger amen ado Ro Suci.”<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Uji Paólós lagi, “Amen cak itu, kamu dibaptés dengen baptésan apo?”</div>
<div class="p">Uji dio wong tu lagi, “Dengen baptésan Yahya.”<span class="footnote selectable" id="F-0"><sup>a</sup></span><span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>Paólós ngomong lagi cak ini, “Yahya mbaptés wong supayo jadi tando petobatan, sambél ngenjók tau ke wong banyak óntók pecayo ke Wong yang bakal dateng seabés dio. Wong tu iola Yesus.”<span id="bookmarks4"></span></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Na, seabés ndenger pasal tu, ahérnyo, dio wong dibaptés dalem namo Tuan Yesus.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Laju, Paólós narokke tangannyo ke pócók <span class="add">palak</span> pengékót-pengékót tu, Ro Suci dateng ke pócók dio wong, laju dio wong mulai ngomong dalem baso-baso yang dienjók ole Ro Suci jugo ngewahyuke pesen dari Allah.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Jumla slóró wong tu kiro-kiro 12 wong.<span id="bookmarks7"></span></div>
<div class="s3"><div id="s3">Allah nónjókke amen Dio lebé bekuaso daripado slóró kuaso gaéb</div></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Selamo tigo bulan, Paólós ni ndatengi ruma ibada <span class="add">yang ado di situ</span>, jugo ngomong dengen berani ke wong-wong tu. Dio betuker pékéran jugo ngeyakénke dio wong pasal <span class="footnote selectable" id="G-21">Kerajaan Allah</span>.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Tapi, ado beberapo wong yang tekak jugo dak galak pecayo. Mala dio wong tu mitna pasal Jalan Tuan Kito di adepan wong banyak. Ole karno tu, Paólós ninggalke dio wong dengen gawak slóró móréd Yesus. Setiap ari dio betuker pékéran dengen wong-wong di balai sekola Tiranus.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Pasal ni tejadi selamo duo taón sampe slóró wong yang tinggal di <span class="footnote selectable" id="G-32">Propinsi Asia</span> ndenger pirman Tuan <span class="add">kito</span>, mugola itu wong Israel apo wong Yunani.<span id="bookmarks10"></span></div><span id="bookmarks10"></span><a id="v11"></a>
<div class="p"><span class="v">11</span><span class="vsp">&nbsp;</span>Allah ngelakuke banyak mujijat yang luar biaso liwat tangan Paólós,<span id="bookmarks11"></span> <a id="v12"></a><span class="v">12</span><span class="vsp">&nbsp;</span>sampe-sampe ado wong yang gawak sapu tangan, apo dak tu kaén yang perna dipakek ole Paólós, abés tu ditarokke di pócók wong-wong sakét, laju dio wong sembó trós ro-ro jahat metu.<span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Tapi, ado wong-wong Israel yang gaweannyo bekeléléng ngósér setan. Beberapo dari dio wong nyobo nyebót namo Tuan Yesus pas dio wong ngósér setan. Uji dio wong ke ro-ro jahat, “Dalem namo Yesus yang dibritoke ole Paólós, aku préntoke kamu <span class="add">metu</span>.”<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Ado tójó lanang yang ngelakuke pasal tu. Dio wong tu iola anak-anaknyo ketuo imam agama wong Israel yang benamo Skewa.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Tapi ro jahat tu ngomong ke dio wong cak ini, “Aku kenal Yesus, aku jugo tau pasal Paólós, tapi kamu ni siapo?”<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Na, wong yang kemasók'an ro jahat tu ngeloncat ke ara dio wong. Dio nyerang ketójó lanang tu, trós ngalake dio wong sampe-sampe ketójó lanang tu ngelarike diri dari ruma tu dengen telanjang jugo luko-luko.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Na, pasal ni laju tesebar ke slóró wong Israel jugo wong Yunani yang tinggal di Epesus. Galo-galo wong tu jadi takót, trós namo Yesus, Tuan <span class="add">kito</span>, makén dimulyoke.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Banyak dari wong-wong yang la pecayo dateng ngakui <span class="add">duso-dusonyo</span> jugo nyebótke pasal-pasal séhér yang perna dilakukenyo.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Banyak jugo di antaro dio wong yang perna ngelakuke séhér ngómpólke buku-bukunyo, mbakarnyo di depan slóró wong. Na, pas diétóng, rego buku-buku tu kiro-kiro 50.000 kepéng perak.<span class="footnote selectable" id="F-1"><sup>b</sup></span><span id="bookmarks19"></span> <a id="v20"></a><span class="v">20</span><span class="vsp">&nbsp;</span>Dengen caro yang hebat tu, pirman Tuan <span class="add">kito</span> namba tesebar jugo bekuaso.<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Seabés kejadian-kejadian tu, Paólós ni mótóske óntók<span class="footnote selectable" id="F-2"><sup>c</sup></span> ngeléléngi Makedonia jugo Akhaya, abés tu pegi ke Yerusalem. Uji Paólós, “Seabés ke Yerusalem, aku harós nyingok Roma jugo.”<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Laju, dio ngongkon duo wong yang mbantu dio óntók pegi ke Makedonia. Dio wong tu iola Timotius samo Erastus. Tapi Paólós dewek masé tinggal beberapo lamo lagi di Propinsi Asia.<span id="bookmarks22"></span></div>
<div class="s3"><div id="s4">Wong Epesus békén kerébótan karno wong-wong yang pecayo Yesus idak pecayo lagi samo dewi Artemis</div></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Pas waktu tu, di sano tejadi kerébótan yang besak pasal Jalan Tuan Kito.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Soalnyo, <span class="add">di sano</span> ado sikok tukang perak benamo Demetrius. Dio ni mbékén kuil-kuilan berhalo dewi Artemis<span class="footnote selectable" id="F-3"><sup>d</sup></span> dari perak. Usahanyo tu gawak keóntóngan yang idak sedikit óntók tukang-tukang laén.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Laju, dio ngómpólke slóró tukang jugo kenek-kenek laénnyo yang gaweannyo samo <span class="add">pecak dio</span>, trós ngomong cak ini, “Ói dólór-dólór, kamu tau amen kito dapet banyak keóntóngan dari gawean ni.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Kamu jingok jugo ndenger apo yang diajarke ole Paólós ni. Dio ngajar amen barang-barang békénan tangan manusio bukanla dewo. Dio berasél ngeyakénke wong-wong pasal tu sampe-sampe bukan cuman di Epesus ni bae wong-wong disesatke ole dio, tapi jugo ampér di slóró <span class="footnote selectable" id="G-32">Propinsi Asia</span>.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Bukan cuman usaha kito yang teancem bakal dihino wong, tapi jugo kuil agóng dewi Artemis bakal teancem diremeke. Ahérnyo, dewi kito yang disemba ole slóró wong di Propinsi Asia jugo slóró dunio bakal keilangan kemulyoannyo.”<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Na, pas ndenger pasal ni, dio wong jadi mara nian trós mekék-mekék, “Agóngla Artemis, dewi wong Epesus!”<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Laju, tejadila kerébótan di slóró kota tu. Dio wong begancang belarian masók ke jeró gedóng kesenian seabés nangkep Gayus samo Aristarkus yang asalnyo dari Makedonia. Keduo wong tu iola kawan sepejalanannyo Paólós.<span id="bookmarks29"></span> <a id="v30"></a><span class="v">30</span><span class="vsp">&nbsp;</span>Tapi, pas Paólós nak melok masók di antaro wong banyak tu, móréd-móréd ngelarangnyo.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Beberapo pemémpén Propinsi Asia yang bekawan dengen Paólós ngérém pesen. Dio wong mintak nian samo Paólós óntók idak masók ke jeró gedóng kesenian tu.<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Sementaro tu, wong-wong yang bekómpól di jeró gedóng tu mekék-mekék. Ado yang mekék cak ini, ado yang mekék cak itu. Soalnyo, kómpólan tu kacau nian, trós kebanyak'an dari dio wong tu idak tau óntók apo dio wong bekómpól.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Na, pas waktu tu, sikok wong benamo Aleksander dijulak'i ke depan ole wong-wong Israel, jadi banyak wong nyémpólke amen dio melok andél dengen masala ni. Laju, dio ni ngenjók isyarat makek tangan karno dio nak mbela diri di depan wong banyak tu.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Na, tapi, pas wong banyak tu tau amen Aleksander tu wong Israel, dio wong serempak mekék-mekék selamo kurang lebé duo jam. Uji wong-wong tu, “Agóngla Artemis, dewi wong Epesus!”<span id="bookmarks34"></span></div><span id="bookmarks34"></span><a id="v35"></a>
<div class="p"><span class="v">35</span><span class="vsp">&nbsp;</span>Seabés tukang tólés kota mbékén wong banyak tu diem, dio ngomong cak ini, “Ói wong Epesus! Galo-galo wong tau amen Kota Epesus ni iola penjago kuil dewi Artemis yang Agóng, sekaligós penjago batu sucinyo yang campak dari langét.<span id="bookmarks35"></span> <a id="v36"></a><span class="v">36</span><span class="vsp">&nbsp;</span>Pasal-pasal tu dak pacak dibanta, jadi kamu seharósnyo tetep tenang jugo idak betindak cerobo.<span id="bookmarks36"></span> <a id="v37"></a><span class="v">37</span><span class="vsp">&nbsp;</span>Soalnyo, kamu la gawak wong-wong ni ke sini, yang idak ngerampas kuil kito tu jugo yang idak ngino dewi kito.<span id="bookmarks37"></span></div><span id="bookmarks37"></span><a id="v38"></a>
<div class="p"><span class="v">38</span><span class="vsp">&nbsp;</span>Ole karno tu, amen Demetrius samo tukang-tukangnyo ado pengaduan pasal wong, la ado pengadélan yang tesedio. Penguaso-penguasonyo jugo ado. Jadi, biarla dio wong saléng nódó di situ.<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Tapi, amen ado pasal laén yang nak kamu selesaike, pasal tu pacak digawak dalem petemuan yang sah.<span id="bookmarks39"></span> <a id="v40"></a><span class="v">40</span><span class="vsp">&nbsp;</span>Soalnyo, situasi kito ni bahayo karno katek alesan apo-apo yang pacak kito jelaske <span class="add">ke pemeréntoan Romawi</span> pasal petemuan yang kacau ni.”<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Na, seabés ngomong cak itu, dio ngongkon kómpólan wong banyak tu bubar.<span id="bookmarks41"></span></div>
</div>

<div id="toolbar-bottom">
<div class="audio-player">
  <audio id="audio" controls>
    <source id="audio1" src="https://storage.googleapis.com/tbp-audio/TBP Cerito Rosul 19.mp3" />
  </audio>
</div>
</div>

<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

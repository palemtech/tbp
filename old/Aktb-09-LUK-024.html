<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Lukas 24</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">24:34 </span><span class=\"fq\">Pengékót-pengékót-Nyo yang la ado di Yerusalem tu: </span><span class=\"ft\">Tólésan aslinyo iola “dio wong”.</span></div>"
};

initFootnotes(footnotes);


// Glossary entries
var glossary = {
    "G-1": "<div><span class=\"k\">Almasi</span> - Arti istila ni iola ‘<span class=\"footnote selectable\" id=\"G-42\">wong yang dilanték</span>’ , samo pecak kato “Kristus” jugo “Mesias”. Dalem Pejanjian Lamo, Allah bekali-kali janjike amen sikok Wong Yang Dilanték bakal dateng óntók jadi Rajo Penyelamet óntók umat Allah.</div>",
    "G-4": "<div><span class=\"k\">Betania</span> - Betania iola dósón yang ado di sebela timur Bókét Jaitun. Letaknyo kiro-kiro tigo kilometer dari Yerusalem.</div>",
    "G-36": "<div><span class=\"k\">Ruma Agóng Allah</span> - Ini ni bukan ruma ibada biaso, malahan sikok-sikoknyo tempat di dunio di mano hadérat Allah tinggal pas jaman tu. Letaknyo di <span class=\"footnote selectable\" id=\"G-46\">Yerusalem</span>, trós wong Israel nyemba Allah di tempat tu. Mak ini ari, Ruma tu dak katek lagi karno la diancórke ole tentra Roma pas taón 70 M.</div><div class=\"p\">Pas jaman Ruma Agóng Allah masé ado, Ruma tu iola pusat budayo jugo agama slóró wong Ibrani, mugola amen dio wong tinggal jaó nian dari tempat tu. Yang seréng dilakuke di Ruma tu iola pesembahan kórban sembeléhan, pembakaran garu ole imam, pesembahan dóét, pesembahan-pesembahan laén, jugo doa. Pas jaman Musa sampe jaman Daód, Ruma Agóng Allah bebentók kemah karno belóm ado bangónannyo. Jingokla jugo “<span class=\"footnote selectable\" id=\"G-20\">Kemah Petemuan</span>”.</div>"
};

initFootnotes(glossary);

});

// Chapters
var chapters = [ { start: 1, end: 24 }];
var hasIntro = false;
var baseRef  = "Aktb-09-LUK-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='Aktb-08-MAT-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='Aktb-09-LUK-023.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Lukas&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;24&nbsp;&nbsp;</a></span>
  <span class="button"><a href='Aktb-10-JHN-001.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='Aktb-10-JHN-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="c">24</div> 
<div class="s2"><div id="s1">Yesus bangkét tapi móréd-móréd-Nyo idak pecayo</div></div><a id="v1"></a>
<div class="p"><span class="v">1</span><span class="vsp">&nbsp;</span>Besoknyo, pas ari minggu pajar, betino-betino tadi pegi ke kóbóran gawak rempa-rempa wangi yang la disiapke.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Laju, dio wong nemuke batu penótóp kóbóran tu la tegeser.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Pas la masók, dio wong dak nemuke mayat Tuan Yesus.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Na, sementaro betino-betino tu masé kebingungan karno pasal tu, tibo-tibo ado duo wong yang bajunyo nyilóke tegak di parak dio wong.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Dio wong takót nian sampe-sampe nóndókke palak. Keduo wong tu ngomong cak ini, “Ngapo kamu nyari wong yang édóp di tempat wong mati?<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Dio dak katek lagi di sini, tapi la bangkét! Ingetla apo yang la diomongke-Nyo samo kamu pas Dio masé di Galilea.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Dio ngomong amen Anak Manusio Yang Dari Surgo harós diserake ke tangan wong-wong beduso, disalébke, trós bakal bangkét lagi pas ari ketigo.”<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Laju, betino-betino tu teinget pasal apo yang la diomongke ole Yesus.<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>Laju, dio wong balék dari kóbóran tu trós ngenjóktauke galo-galo yang la tejadi tu ke sebelas pengékót-Nyo samo yang laénnyo jugo.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Betino-betino tu iola Mariam Magdalena, Yohana, Mariam emaknyo Yakób, samo beberapo betino laénnyo. Dio wong ngomongke pasal tu ke rosul-rosul,<span id="bookmarks10"></span> <a id="v11"></a><span class="v">11</span><span class="vsp">&nbsp;</span>tapi rosul-rosul nganggep brito tu cuman besak kelakar bae. Dio wong dak pecayo samo betino-betino tu.<span id="bookmarks11"></span> <a id="v12"></a><span class="v">12</span><span class="vsp">&nbsp;</span>Ahérnyo, Petrus tegak trós belari ke kóbóran tu. Pas dio nyingok ke jeró kóbóran, dio cuman nyingok kaén lenan bae. Jadi, dio balék trós ngeraso heran samo kejadian tu.<span id="bookmarks12"></span></div>
<div class="s2"><div id="s2">Yesus nónjókke diri-Nyo ke duo móréd-Nyo di jalan nak ke Emaus</div></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Di ari yang samo, duo pengékót Yesus lagi dalem pejalanan ke sikok dósón benamo Emaus, yang tempatnyo sekitar 11 kilometer dari Yerusalem.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Sambél bejalan, dio wong ni becerito pasal yang la tejadi.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Sementaro dio wong masé becerito jugo ngomongi pasal tu, Yesus dewek dateng marak'i dio wong trós bejalan besamo dio wong.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Tapi, mato dio wong tehalang sampe-sampe dak pacak nyireni-Nyo.<span id="bookmarks16"></span></div><span id="bookmarks16"></span><a id="v17"></a>
<div class="p"><span class="v">17</span><span class="vsp">&nbsp;</span>Uji Yesus ke dio wong, “Apo yang kamu omongi pas kamu bejalan?”</div>
<div class="p">Laju, dio wong brenti dengen rai yang sedé.<span id="bookmarks17"></span> <a id="v18"></a><span class="v">18</span><span class="vsp">&nbsp;</span>Sala sikok dari dio wong, yang benamo Kleopas, nyawab, “Apo kau ni sikok-sikoknyo pengónjóng di Yerusalem yang dak tau slóró pasal yang tejadi di situ beberapo ari terahér ni?”<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>Uji Yesus ke dio wong, “Pasal apo bae tu?”</div>
<div class="p">Uji dio wong, “Pasal Yesus, wong Najaret tu yang iola nabi. Kato-kato samo pebuatan-Nyo tu penu kuaso di adepan Allah jugo slóró bangso.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Trós, pasal cakmano ketuo-ketuo imam samo pemémpén-pemémpén kito nyerake Dio óntók dihókóm mati trós nyalébke Dio.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Padahal sebelómnyo kami ngarep nian amen Dio yang bakal mbebaske bangso Israel. Apo lagi ari ni iola ari ketigo sejak galo-galonyo tu tejadi.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Tapi, beberapo betino di antaro kami ngejótke kami. Pagi-pagi nian pas dio wong pegi ke kóbóran tu,<span id="bookmarks22"></span> <a id="v23"></a><span class="v">23</span><span class="vsp">&nbsp;</span>dio wong idak nemuke mayat Yesus di situ. Dio wong balék trós ngomong ke kami amen malekat la nónjókke diri ke dio wong trós ngomong amen Yesus édóp.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Beberapo wong yang besamo kami ni pegi ke kóbóran tu trós nemuke persés yang diomongke betino-betino tu. Tapi, dio wong dak nyingok Yesus.”<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Laju, Yesus ngomong ke wong duo tu, “Ói kamu wong lolo! Alangke lembetnyo ati kamu óntók pecayo galo-galo yang la diomongke ole nabi-nabi <span class="add">jaman bingen</span>!<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Bukannyo <span class="footnote selectable" id="G-1">Almasi</span> harós ngalami pasal-pasal tu trós masók ke jeró kemulyoan-Nyo?”<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Trós mulai dari kitab-kitab Musa sampe ke slóró kitab-kitab nabi, Yesus nyelaske apo yang ado di dalem slóró Kitab Suci pasal diri-Nyo.<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Pas waktu dio wong betigo ampér sampe di Dósón <span class="add">Emaus</span> yang dio wong tójó, Yesus mbékén diri-Nyo seola-ola bejalan terós.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Tapi, keduo wong tu ngelarang Dio cak ini, “Nginepla di sini dengen kami. Denget lagi la malem trós ari la mulai gelep.” Jadi, Yesus masók óntók nginep di situ dengen dio wong.<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Pas Yesus dódók makan dengen dio wong, Dio ngambék roti, trós ngucap sókór. Abés tu, roti tadi dibela-bela-Nyo trós dienjók ke dio wong.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Na, laju, tebukak nianla mato dio wong sampe-sampe dio wong pacak nyireni-Nyo. Abés tu, Yesus ilang dari adepan dio wong.<span id="bookmarks31"></span> <a id="v32"></a><span class="v">32</span><span class="vsp">&nbsp;</span>Laju, dio wong saléng ngomong, “Bukannyo ati kito bekobar-kobar pas Dio ngomong dengen kito di jalan jugo pas mbukak Kitab Suci ke kito?”<span id="bookmarks32"></span></div><span id="bookmarks32"></span><a id="v33"></a>
<div class="p"><span class="v">33</span><span class="vsp">&nbsp;</span>Pas waktu tu jugo keduo wong tu tegak trós balék ke Yerusalem. Di sano dio wong nemuke kesebelas pengékót Yesus lagi bekómpól samo yang laénnyo.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Pengékót-pengékót-Nyo yang la ado di Yerusalem tu<span class="footnote selectable" id="F-0"><sup>a</sup></span> ngomong <span class="add">ke wong duo tu</span>, “Tuan <span class="add">kito</span> la bangkét lagi trós la nampakke diri-Nyo ke Simon Petrus.”<span id="bookmarks34"></span> <a id="v35"></a><span class="v">35</span><span class="vsp">&nbsp;</span>Ahérnyo, wong duo tu nyeritoke ke dio wong slóró pasal yang tejadi di jalan, trós cakmano dio wong nyireni Yesus pas Dio mbela-bela roti.<span id="bookmarks35"></span></div>
<div class="s2"><div id="s3">Yesus nónjókke diri ke slóró pengékót-Nyo</div></div><span id="bookmarks35"></span><a id="v36"></a>
<div class="p"><span class="v">36</span><span class="vsp">&nbsp;</span>Sementaro pasal tu masé diomongkenyo, tibo-tibo Yesus tegak di tenga-tenga dio wong trós ngomong cak ini, “Damai óntók kamu!”<span id="bookmarks36"></span></div><span id="bookmarks36"></span><a id="v37"></a>
<div class="p"><span class="v">37</span><span class="vsp">&nbsp;</span>Dio wong tekejót trós takót, soalnyo dio wong nyangko amen lagi nyingok antu.<span id="bookmarks37"></span> <a id="v38"></a><span class="v">38</span><span class="vsp">&nbsp;</span>Uji Yesus, “Ngapo kamu tekejót? Ngapo ado keraguan di jeró ati kamu?<span id="bookmarks38"></span> <a id="v39"></a><span class="v">39</span><span class="vsp">&nbsp;</span>Jingokla tangan samo sekel Aku. Ini ni Aku. Rabola Aku trós jingokla soalnyo antu dak bedagéng jugo dak betulang pecak yang kamu jingok di Aku.”<span id="bookmarks39"></span></div><span id="bookmarks39"></span><a id="v40"></a>
<div class="p"><span class="v">40</span><span class="vsp">&nbsp;</span>Abés ngomong cak itu, Yesus nónjókke tangan jugo sekel-Nyo.<span id="bookmarks40"></span> <a id="v41"></a><span class="v">41</span><span class="vsp">&nbsp;</span>Na, pas dio wong masé teheran-heran jugo dak pecayo karno sangkéng senengnyo, Yesus ngomong cak ini, “Apo kamu ado pajóan di sini?”<span id="bookmarks41"></span> <a id="v42"></a><span class="v">42</span><span class="vsp">&nbsp;</span>Laju, dienjókkenyo setetak iwak bakar ke Yesus.<span id="bookmarks42"></span> <a id="v43"></a><span class="v">43</span><span class="vsp">&nbsp;</span>Dio nerimonyo trós dipajoi-Nyo di depan dio wong.<span id="bookmarks43"></span></div><span id="bookmarks43"></span><a id="v44"></a>
<div class="p"><span class="v">44</span><span class="vsp">&nbsp;</span>Abés tu, Yesus ngomong ke dio wong cak ini, “Inila yang Aku omongke samo kamu waktu tu, pas Aku masé besamo kamu. Slóró yang tetólés pasal Aku dalem Hókóm Taurat, kitab nabi-nabi, jugo Saér Nyanyian harós ditepati.”<span id="bookmarks44"></span></div><span id="bookmarks44"></span><a id="v45"></a>
<div class="p"><span class="v">45</span><span class="vsp">&nbsp;</span>Abés tu, Yesus mbukak pékéran dio wong óntók ngerti isi Kitab Suci.<span id="bookmarks45"></span> <a id="v46"></a><span class="v">46</span><span class="vsp">&nbsp;</span>Uji-Nyo, “Cak ini la tetólés amen <span class="footnote selectable" id="G-1">Almasi</span> harós mendrito trós Dio bakal édóp lagi pas ari yang ketigo.<span id="bookmarks46"></span> <a id="v47"></a><span class="v">47</span><span class="vsp">&nbsp;</span>Trós, petobatan óntók pengampónan duso bakal dibritoke ke galo-galo bangso dalem namo-Nyo, mulai dari Yerusalem.<span id="bookmarks47"></span> <a id="v48"></a><span class="v">48</span><span class="vsp">&nbsp;</span>Kamu iola saksi galo-galonyo tu.<span id="bookmarks48"></span> <a id="v49"></a><span class="v">49</span><span class="vsp">&nbsp;</span>Aku dewek ngérém ke kamu apo yang dijanjike Aba Aku. Tapi, kamu harós tetep tinggal di kota ni sampe kamu dilengkapi dengen kuaso yang dari surgo.”<span id="bookmarks49"></span></div>
<div class="s2"><div id="s4">Yesus teangkat ke surgo</div></div><span id="bookmarks49"></span><a id="v50"></a>
<div class="p"><span class="v">50</span><span class="vsp">&nbsp;</span>Kageknyo, Yesus mémpén dio wong metu dari kota sampe di parak <span class="footnote selectable" id="G-4">Betania</span>. Di situ Dio ngangkat tangan-Nyo trós mberkahi wong-wong tu.<span id="bookmarks50"></span> <a id="v51"></a><span class="v">51</span><span class="vsp">&nbsp;</span>Sementaro Dio lagi mberkahi wong-wong tu, Yesus tepisa dari dio wong, trós teangkat ke surgo.<span id="bookmarks51"></span> <a id="v52"></a><span class="v">52</span><span class="vsp">&nbsp;</span>Abés tu, dio wong sójód nyemba Yesus trós balék ke Yerusalem dengen ati yang seneng nian.<span id="bookmarks52"></span> <a id="v53"></a><span class="v">53</span><span class="vsp">&nbsp;</span>Dio wong terós-terósan ado di <span class="footnote selectable" id="G-36">Ruma Agóng Allah</span> jugo mulyoke Allah.<span id="bookmarks53"></span></div>
</div>

<div id="toolbar-bottom">
<div class="audio-player">
  <audio id="audio" controls>
    <source id="audio1" src="https://storage.googleapis.com/tbp-audio/TBP Lukas 24.mp3" />
  </audio>
</div>
</div>

<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

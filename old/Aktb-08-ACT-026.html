<!DOCTYPE html>
<html>
<head>
<meta charset="utf-8" />
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Rosul-Rosul 26</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">26:5 </span><span class=\"fq\">agama kito: </span><span class=\"ft\">Kato “kito” dipakek karno Rajo Agripa tu jugo wong Israel.</span></div>",
    "F-1": "<div class=\"footnote-p\"><span class=\"fr\">26:6 </span><span class=\"fq\">janji yang dienjók Allah ke nenek moyang kito: </span><span class=\"ft\">Wong-wong Israel pecayo amen Allah la bejanji óntók mbangkétke wong yang la mati pas ari kiamat. Paólós pecayo amen janji pasal kebangkétan itu la mulai ditepati pas Yesus bangkét dari antaro wong mati (</span><span class=\"xt\">1 Korintus 15:20-23</span><span class=\"ft\">). Karno itula Paólós dianiayo ole wong Israel.</span></div>",
    "F-2": "<div class=\"footnote-p\"><span class=\"fr\">26:14 </span><span class=\"fq\">Saól: </span><span class=\"ft\">Paólós punyo namo baso Ibrani jugo namo baso Yunani. “Saól” iola namo baso Ibraninyo, trós “Paólós” iola namo baso Yunaninyo. Di ayat ni Yesus manggél Paólós dengen namo baso Ibraninyo.</span></div>",
    "F-3": "<div class=\"footnote-p\"><span class=\"fr\">26:14 </span><span class=\"fq\">Katek guno amen kau ngelawan kendak Aku: </span><span class=\"ft\">Teks asli iola, “saro nian óntók kau nendang tongkat gembala yang tajem”. Ini ni ungkapan sastra Yunani yang nónjókke amen katek guno manusio tu ngelawan kendak ilahi.”</span></div>"
};

initFootnotes(footnotes);


// Glossary entries
var glossary = {
    "G-37": "<div><span class=\"k\">Parisi</span> - Ini ni partai agama Yahudi yang cókóp begaéra pasal Prénto Allah. Dio wong pecayo samo slóró kitab suci Yahudi trós seréng dipelajarinyo. Selaén kitab suci, dio wong jugo pecayo samo “tradisi lelóhór” yang dianggepnyo samo penténg pecak kitab-kitab suci. Pasal ni seréng nyebabke pedebatan antaro dio wong samo Yesus. Wong Parisi jugo ngargoi nian upacara samo adat Yahudi, sampe-sampe banyak wong Parisi diséndér ole Yesus karno lebé ngargoi upacara samo adat dibandéngke ketólósan ati, yang sebenernyo lebé penténg.</div><div class=\"p\">Asal-ósól partai ni móngkén dari duo apo tigo abad SM, jadi partai ni belóm ado pas jaman Pejanjian Lamo, tapi pas jaman Yesus partai ni la punyo pengaru besak di Israel. Idak slóró wong Parisi nolak Yesus. Rosul Paólós dulu iola wong Parisi (<span class=\"reflink\"><a href=\"Aktb-08-ACT-023.html#v9\">Cerito Rosul-Rosul 23:9</a></span>; <span class=\"reflink\"><a href=\"Aktb-08-ACT-026.html#v5\">Cerito Rosul-Rosul 26:5</a></span>; Pilipi 3:5) trós ado jugo wong-wong yang laén dari partai ni yang pecayo samo Yesus (<span class=\"reflink\"><a href=\"Aktb-07-JHN-003.html#v1\">Yahya 3:1-15</a></span>; <span class=\"reflink\"><a href=\"Aktb-08-ACT-015.html#v5\">Cerito Rosul-Rosul 15:5</a></span>).</div>"
};

initFootnotes(glossary);

});

// Chapters
var chapters = [ { start: 1, end: 28 }];
var hasIntro = true;
var baseRef  = "Aktb-08-ACT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='Aktb-07-JHN-001.html' title='Previous Book'>&nbsp;&lt;&lt;&nbsp;</a></span>
  <span class="button"><a href='Aktb-08-ACT-025.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Cerito Rosul-Rosul&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;26&nbsp;&nbsp;</a></span>
  <span class="button"><a href='Aktb-08-ACT-027.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='Aktb-09-GLO-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="c">26</div> <a id="v1"></a>
<div class="p"><span class="v">1</span><span class="vsp">&nbsp;</span>Uji Agripa ke Paólós, “Sekarang kau diboleke ngomong óntók mbela diri.” Laju Paólós ngenjók tando makek tangannyo, trós mbela dirinyo cak ini,<span id="bookmarks1"></span> <a id="v2"></a><span class="v">2</span><span class="vsp">&nbsp;</span>“Ói Rajo Agripa, aku ngeraso beróntóng karno ari ni aku bakal mbela diri di adepan kau pasal slóró tódóan wong-wong Israel ke aku.<span id="bookmarks2"></span> <a id="v3"></a><span class="v">3</span><span class="vsp">&nbsp;</span>Soalnyo kau tau nian slóró kebiasoan jugo masala-masala di antaro wong-wong Israel. Jadi, aku mintak samo kau óntók ndengerke aku dengen sabar.<span id="bookmarks3"></span></div><span id="bookmarks3"></span><a id="v4"></a>
<div class="p"><span class="v">4</span><span class="vsp">&nbsp;</span>“Slóró wong Israel tau keédópan aku dari aku masé kecik. Dari awal dio wong ni la tau nian cakmano aku édóp di antaro bangso aku jugo di Yerusalem.<span id="bookmarks4"></span> <a id="v5"></a><span class="v">5</span><span class="vsp">&nbsp;</span>Karno dari awal dio wong ngenal aku, jadi amen galak, dio wong pacak ngenjók kesaksian amen aku édóp sesuai dengen ajaran golongan yang paléng keras dari agama kito<span class="footnote selectable" id="F-0"><sup>a</sup></span>, soalnyo aku ni wong <span class="footnote selectable" id="G-37">Parisi</span>.<span id="bookmarks5"></span> <a id="v6"></a><span class="v">6</span><span class="vsp">&nbsp;</span>Trós sekarang, aku tegak di sini óntók diadéli karno pengarepan aku pasal janji yang dienjók Allah ke nenek moyang kito<span class="footnote selectable" id="F-1"><sup>b</sup></span>.<span id="bookmarks6"></span> <a id="v7"></a><span class="v">7</span><span class="vsp">&nbsp;</span>Keduo belas suku bangso kito ni ngarep nerimo apo yang dijanjike tu sambél dio wong beibada nian-nian ke Allah siang malem. Karno pengarepan itula, ói Rajo, aku ditódó samo wong-wong Israel.<span id="bookmarks7"></span> <a id="v8"></a><span class="v">8</span><span class="vsp">&nbsp;</span>Ngapo saro nian óntók kamu pecayo amen Allah mbangkétke wong mati?<span id="bookmarks8"></span></div><span id="bookmarks8"></span><a id="v9"></a>
<div class="p"><span class="v">9</span><span class="vsp">&nbsp;</span>“Dulu aku jugo ngeraso amen aku harós ngelakuke galo-galo yang pacak aku lakuke óntók ngelawan Yesus, wong Najaret tu.<span id="bookmarks9"></span> <a id="v10"></a><span class="v">10</span><span class="vsp">&nbsp;</span>Aku jugo ngelakuke cak itu di Yerusalem. Seabés nerimo kuaso dari ketuo-ketuo imam, aku masókke banyak wong sole ke jeró penjaro trós aku jugo stuju supayo dio wong dihókóm mati.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Aku jugo seréng ngókóm dio wong di ruma-ruma ibada trós nyobo makso dio wong óntók ngino Yesus. Trós dengen kemarahan yang besak nian, aku nganiayo dio wong sampe ke kota-kota di luar daera wong Israel.<span id="bookmarks11"></span></div><span id="bookmarks11"></span><a id="v12"></a>
<div class="p"><span class="v">12</span><span class="vsp">&nbsp;</span>“Dengen maksód óntók ngelakuke cak itu, aku pegi ke Kota Damsyik dengen kuaso jugo prénto dari ketuo-ketuo imam.<span id="bookmarks12"></span> <a id="v13"></a><span class="v">13</span><span class="vsp">&nbsp;</span>Ói Rajo, pas tenga ari dalem pejalanan, aku nyingok cahayo dari langét yang lebé terang daripado matoari. Cahayo tu besinar di sekeléléng aku jugo ke wong-wong yang bejalan dengen aku.<span id="bookmarks13"></span> <a id="v14"></a><span class="v">14</span><span class="vsp">&nbsp;</span>Kami galo-galo tesóngkór ke tana, trós aku ndenger suaro wong ngomong samo aku makek baso Ibrani, cak ini, ‘Saól<span class="footnote selectable" id="F-2"><sup>c</sup></span>, Saól, ngapo kau nyikso Aku? Katek guno amen kau ngelawan kendak Aku<span class="footnote selectable" id="F-3"><sup>d</sup></span>.’<span id="bookmarks14"></span></div><span id="bookmarks14"></span><a id="v15"></a>
<div class="p"><span class="v">15</span><span class="vsp">&nbsp;</span>“Trós aku betanyo cak ini, ‘Siapo Kau, Tuan?’</div>
<div class="p">“Uji Tuan tu, ‘Aku ni Yesus, yang kau sikso.<span id="bookmarks15"></span> <a id="v16"></a><span class="v">16</span><span class="vsp">&nbsp;</span>Sekarang bangónla trós tegakla! Aku nónjókke diri samo kau óntók mélé kau jadi hamba jugo saksi. Kau bakal besaksi pasal apo yang la kau jingok dari Aku jugo pasal apo yang bakal kau jingok pas Aku nónjókke diri ke kau kagek.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Aku bakal mbebaske kau dari bangso kau jugo dari bangso laén. Aku jugo bakal ngótós kau ke dio wong<span id="bookmarks17"></span> <a id="v18"></a><span class="v">18</span><span class="vsp">&nbsp;</span>óntók mbukak mato dio wong supayo bebalék dari kegelepan ke terang, trós dari kuaso Éblés ke kuaso Allah. Tójóannyo supayo dio wong nerimo pengampónan duso-duso jugo nerimo bagéan di antaro wong-wong yang la disucike karno pecayo samo Aku.’<span id="bookmarks18"></span></div><span id="bookmarks18"></span><a id="v19"></a>
<div class="p"><span class="v">19</span><span class="vsp">&nbsp;</span>“Ole karno tu, Rajo Agripa, aku dak ngelawan penjingok'an dari surgo tu.<span id="bookmarks19"></span> <a id="v20"></a><span class="v">20</span><span class="vsp">&nbsp;</span>Tapi, petamo-tamo, aku mbritoke amen wong harós betobat trós bebalék ke Allah jugo ngelakuke pebuatan-pebuatan yang sesuai dengen petobatan tu. Aku mbritoke pasal ni ke wong-wong yang ado di Damsyik, abés tu di Yerusalem jugo di slóró daera Yudea, temasók ke bangso-bangso yang bukan bangso Israel. Aku mbritoke ke dio wong óntók betobat trós bebalék ke Allah jugo ngelakuke pebuatan-pebuatan yang sesuai dengen petobatan tu.<span id="bookmarks20"></span> <a id="v21"></a><span class="v">21</span><span class="vsp">&nbsp;</span>Itula sebabnyo, wong-wong Israel nangkep aku di Ruma Agóng Allah trós nyobo mbunu aku.<span id="bookmarks21"></span> <a id="v22"></a><span class="v">22</span><span class="vsp">&nbsp;</span>Tapi sampe mak ini ari aku tetep nerimo petolongan dari Allah, jadi aku tegak di sini óntók besaksi ke wong-wong kecik jugo wong-wong besak. Aku cuman ngomong apo yang diomongke ole Nabi Musa jugo nabi-nabi laénnyo pasal apo yang bakal tejadi.<span id="bookmarks22"></span> <a id="v23"></a><span class="v">23</span><span class="vsp">&nbsp;</span>Aku jugo ngomongke cak itu, amen Almasi harós mendrito, trós Diola yang harós petamo-tamo bangkét dari antaro wong mati, jugo yang bakal mbritoke pasal terang ke bangso kito jugo ke bangso-bangso yang bukan bangso Israel.”<span id="bookmarks23"></span></div>
<div class="s3"><div id="s1">Agripa samo Pestus nyémpólke amen Paólós idak besala</div></div><span id="bookmarks23"></span><a id="v24"></a>
<div class="p"><span class="v">24</span><span class="vsp">&nbsp;</span>Sementaro Paólós masé nyampeke pasal-pasal pembelaannyo, Pestus mekék, “Paólós, kau ni la sénténg! Pengetauan kau yang banyak nian tu mbékén kau sénténg!”<span id="bookmarks24"></span></div><span id="bookmarks24"></span><a id="v25"></a>
<div class="p"><span class="v">25</span><span class="vsp">&nbsp;</span>Tapi uji Paólós, “Tuan Pestus, aku ni idak sénténg, tapi aku nyampeke kebeneran jugo kato-kato yang masók akal.<span id="bookmarks25"></span> <a id="v26"></a><span class="v">26</span><span class="vsp">&nbsp;</span>Rajo Agripa jugo tau pasal-pasal ni, jadi aku berani ngomong dengen terós terang. Soalnyo, aku yakén amen dio tau slóró pasal-pasal tu karno pasal-pasal tu idak tejadi di tempat yang tesingit.<span id="bookmarks26"></span> <a id="v27"></a><span class="v">27</span><span class="vsp">&nbsp;</span>Rajo Agripa, apo kau pecayo samo nabi-nabi? Aku tau amen kau pecayo.”<span id="bookmarks27"></span></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Uji Rajo Agripa ke Paólós, “Apo kau kiro pacak segancang ini ngeyakénke aku óntók jadi wong Kristen?”<span id="bookmarks28"></span></div><span id="bookmarks28"></span><a id="v29"></a>
<div class="p"><span class="v">29</span><span class="vsp">&nbsp;</span>Uji Paólós, “Aku bedoa ke Allah supayo gancang apo lambat, kau samo slóró wong yang ndengerke aku ari ni pacak jadi pecak aku, tapi idak jadi tahanan.”<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Abés tu Rajo Agripa tegak. Cak itu jugo Gubernór Pestus, Bernike, jugo slóró wong yang dódók besamo dengen dio wong.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Pas la metu, dio wong saléng ngomong cak ini, “Dio ni idak ngelakuke apo-apo yang pantes óntók dihókóm mati apo dipenjaro.”<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Trós Rajo Agripa ngomong ke Pestus cak ini, “Seandainyo dio ni idak naék bandéng ke Kaisar, dio pacak dibebaske.”<span id="bookmarks32"></span></div>
</div>
<script type='text/javascript' src='./pwa-main.js'></script>
</body>
</html>

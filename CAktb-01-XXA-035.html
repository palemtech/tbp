<!DOCTYPE html>
<html>
<head>
<meta charset="utf-8" />

<meta property="og:title" content="Alkitab Tejemahan Palembang">
<meta property="og:description" content="Terjemahan Alkitab dalem baso Palembang.">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Alkitab 35</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = false;
var baseRef  = "CAktb-01-XXA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='CAktb-01-XXA-034.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector">&nbsp;&nbsp;Cerito Alkitab&nbsp;&nbsp;</span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;35&nbsp;&nbsp;</a></span>
  <span class="button"><a href='CAktb-01-XXA-036.html' title='Next Chapter'>&nbsp;&nbsp;&gt;&nbsp;&nbsp;</a></span>
</div>
</div>

<div id="content">

<div class="c">35</div> 

<div class="s"><div id="s1">Cerito Pasal Aba yang Baék</div></div>
<div class="p">Kapan ari, Yesus lagi ngajar banyak tukang pajak samo wong beduso laénnyo yang la bekómpól óntók ndengerke Dio.</div>
<div class="p">Beberapo pemémpén agama yang jugo ado di sano nyingok amen Yesus ni mbékén wong-wong beduso tu pecak kawan dewek. Pasal tu mbékén dio wong saléng berótók'an. Laju Yesus nyeritoke cerito ni.</div>
<div class="p">“Ado sikok aba yang punyo duo anak lanang. Anak yang keduo ni ngomong ke abanyo cak ini, ‘Aba, enjókkela warésan aku sekarang jugo!’ Jadi abanyo ni mbagéke slóró hartonyo óntók keduo anaknyo tu.”</div>
<div class="p">“Laju anak yang keduonyo ni ngómpólke galo-galo yang dio punyo, trós pegi ke tempat yang jaó, trós ngambór-ngambórke dóétnyo dalem keédópannyo yang banyak duso.”</div>
<div class="p">“Abés tu tejadila musiba kelaperan yang besak di tempat tu, trós dio dak katek dóét lagi óntók beli pajóan. Dio nerimo sikok-sikoknyo gawean yang dio temuke. Gaweannyo tu ngenjók makan babi. Dio jadi sengsaro jugo kelaperan sampe-sampe dio nak makan pajóan babi tu.’”</div>
<div class="p">“Ahérnyo anak yang keduo tu ngomong ke dirinyo dewek, ‘Apola yang lagi aku gaweke ni? Babu-babu di tempat aba aku bae punyo pajóan yang banyak, tapi aku di sini kelaperan. Aku nak balék bae ke aba aku trós mintak supayo aku pacak jadi sala sikok babunyo.’”</div>
<div class="p">“Sementaro anaknyo yang keduo ni masé jaó, abanyo ni la nyingok dio, trós ngeraso kesian samo dio. Jadi abanyo belari ke ara anaknyo trós dipelóknyo jugo diciumnyo.”</div>
<div class="p">“Uji anak yang keduo ni, ‘Aba, aku la beduso samo Allah jugo samo Aba. Aku ni dak pantes lagi jadi anak Aba. Biarla aku jadi babu Aba bae.’”</div>
<div class="p">“Tapi abanyo ngomong ke sala sikok babunyo, ‘Gancangla pegi! Gawakke baju yang bagós trós pakekke ke anak aku! Pasangkela céncén di jarinyo jugo pasangke selop di sekelnyo. Abés tu sembeléla anak sapi yang sempurno, trós kito békén pesta. Soalnyo, anak aku yang la mati, sekarang édóp lagi! Dio ilang, tapi sekarang la ditemuke lagi!’”</div>
<div class="p">“Laju slóró wong di tempat tu beseneng-seneng. Dak lamo tu, anaknyo yang petamo ni balék dari kebon. Dio denger suaro musik trós nyingok wong-wong tu lagi bejoget, laju betanyo apo yang tejadi.”</div>
<div class="p">“Pas dio tau amen ado pesta karno adéknyo la balék, dio jadi mara nian trós dak galak masók ke jeró ruma. Jadi abanyo ni metu trós ngajak dio óntók melok bepesta, tapi dio ni tetep dak galak.”</div>
<div class="p">“Uji anak petamonyo tu, ‘Selamo ni aku la stio begawe óntók Aba. Aku dak perna ngelawan prénto Aba, tapi sikok kambéng kecik bae dak perna Aba enjókke ke aku supayo aku pacak bepesta samo kawan-kawan aku. Tapi pas anak Aba yang sikok tu ngambórke dóét Aba óntók pasal-pasal yang beduso, Aba mala nyembeléke anak sapi yang sempurno óntók dio!’”</div>
<div class="p">“Jawab abanyo, ‘Anakku, kau tu besamo aku terós. Slóró yang aku punyo ni jugo punyo kau. Tapi kito pantes békén pesta óntók adék kau, soalnyo adék kau la mati, tapi sekarang édóp lagi. Dio ilang, sekarang la ditemuke lagi!’”</div>
<div class="p">Sikok cerito Alkitab dari: Lukas 15:11-32</div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

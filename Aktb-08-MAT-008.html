<!DOCTYPE html>
<html>
<head>
<meta charset="utf-8" />

<meta property="og:title" content="Alkitab Tejemahan Palembang">
<meta property="og:description" content="Terjemahan Alkitab dalem baso Palembang.">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Matius 8</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {

// Footnotes and Cross-references
var footnotes = {
    "F-0": "<div class=\"footnote-p\"><span class=\"fr\">8:2 </span><span class=\"fq\">sakét kusta: </span><span class=\"ft\">Pas jaman tu, slóró penyakét yang behóbóngan dengen kólét disebót sakét kusta. Nórót Hókóm Taurat, wong yang keno penyakét kusta dianggep najés trós idak diboleke nyemba Allah di tempat ibada.</span></div>",
    "F-1": "<div class=\"footnote-p\"><span class=\"fr\">8:4 </span><span class=\"fq\">supayo … imam-imam tu: </span><span class=\"ft\">Nórót kitab </span><span class=\"xt\">Imamat 14:1-32</span><span class=\"ft\">, wong yang sembó dari penyakét kusta harós nónjókke dirinyo ke imam supayo imam tu pacak nyatoke amen dio la sembó nian. Abés tu, dio jugo harós ngenjók kórban penyucian sesuai peratóran (jingok </span><span class=\"xt\">Imamat 14:10-11,20-22</span><span class=\"ft\">) di <span class=\"footnote selectable\" id=\"G-36\">Ruma Agóng Allah</span> yang ado di Yerusalem.</span></div>",
    "F-2": "<div class=\"footnote-p\"><span class=\"fr\">8:11 </span><span class=\"fq\">banyak wong … di jeró Kerajaan Surgo: </span><span class=\"ft\">Ini ni artinyo, wong-wong di slóró bumi yang pecayo samo Yesus bakal melok pejamuan ahér di Kerajaan Surgo (jingok Wahyu 19:9), ini jugo nepati janji yang disampeke Allah ke Ibrahém (jingok <span class=\"reflink\"><a href=\"Aktb-04-GEN-012.html#v3\">Asal Mulo Dunio 12:3</a></span>).</span></div>",
    "F-3": "<div class=\"footnote-p\"><span class=\"fr\">8:12 </span><span class=\"fq\">anak-anak kerajaan: </span><span class=\"ft\">Ini ni maksódnyo, bangso Israel yang iola umat péléan Allah bakal keilangan haknyo óntók masók ke Kerajaan Surgo kecuali dio wong punyo iman yang samo pecak perwira itu.</span></div>",
    "F-4": "<div class=\"footnote-p\"><span class=\"fr\">8:12 </span><span class=\"fq\">kesengsaroan: </span><span class=\"ft\">Tólésan aslinyo iola “kretekke gigi”. Ini ni nónjókke adonyo raso mara, kesakétan, jugo pendritoan. (Jingok jugo </span><span class=\"xt\"><span class=\"reflink\">Matius 22:13</span>; <span class=\"reflink\">25:30</span>; <span class=\"reflink\"><a href=\"Aktb-09-LUK-013.html#v28\">Lukas 13:28</a></span></span><span class=\"ft\">).</span></div>",
    "F-5": "<div class=\"footnote-p\"><span class=\"fr\">8:22 </span><span class=\"fq\">Melokla Aku </span><span class=\"ft\">Dalem budayo wong Israel, omongan Yesus ni iola ajak'an guru ke sikok wong óntók jadi <span class=\"footnote selectable\" id=\"G-59\">móréd</span>nyo.</span></div>",
    "F-6": "<div class=\"footnote-p\"><span class=\"fr\">8:28 </span><span class=\"fq\">Gadara: </span><span class=\"ft\">Namo laén daera ini iola Gerasa (jingok kitab Markós 5:1-3; Lukas 8:26-27). Daera ini letaknyo ado di sebela timur Sungi Yordan. Wong-wong yang beasal dari daera ini dianggep kapér ole wong Israel.</span></div>"
};

initFootnotes(footnotes);

var crossrefs = {
    "X-0": "<div class=\"footnote-p\"><span class=\"xo\">8:11 </span><span class=\"xt\"><span class=\"reflink\"><a href=\"Aktb-09-LUK-013.html#v29\">Lukas 13:29</a></span></span></div>",
    "X-1": "<div class=\"footnote-p\"><span class=\"xo\">8:17 </span><span class=\"xt\">Yesaya 53:4</span></div>"
};

initFootnotes(crossrefs);


// Glossary entries
var glossary = {
    "G-61": "<div><span class=\"k\">perwira</span> - Istila teks asli nónjókke tentra Romawi yang mémpén 80 prajórét. Sikok <span class=\"tl\">legion</span> iola pasókan militer Romawi yang ado kiro-kiro 5.250-6.000 tentra. Dalem sikok legion ado kiro-kiro 60 perwira yang dipémpén ole sikok kepalak legion yang disebót <span class=\"tl\">legatus legionis</span>.</div>",
    "G-49": "<div><span class=\"k\">ahli Kitab Suci</span> - Kato teks asli yang ditejemake “ahli Kitab Suci” artinyo ‘ahli tólés’. Dalem agama wong Israel, dio wong betugas óntók nyalén naska-naska Kitab Suci sesuai dengen caro yang kósós. Dio wong jugo pacak jadi guru agama yang tugasnyo iola melajari kitab-kitab suci trós ngajarkenyo. Ini ni iola arti yang biaso dalem Alkitab.</div><div class=\"p\">Wong yang pinter baco samo nólés pas jaman tu pacak jugo jadi wong yang penténg di pemeréntoan jugo agama. Ado yang gaweannyo cuman nólés samo baco surat, tapi ado jugo yang dapet jabatan yang besak. Dio wong dianggep wong yang behikmah karno pacak baco buku.</div>",
    "G-2": "<div><span class=\"k\">Anak Manusio</span> - Ini ni gelar yang Yesus pakek óntók diri-Nyo dewek yang diambék dari Danil 7:13-14. Istila ni idak bemaksód óntók negeske amen Yesus iola manusio, tapi nónjókke amen Diola rajo dunio yang dateng dari Allah trós punyo hak óntók merénto selamo-lamonyo.</div>"
};

initFootnotes(glossary);

});

// Chapters
var chapters = [ { start: 1, end: 11 }];
var hasIntro = false;
var baseRef  = "Aktb-08-MAT-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='Aktb-07-JON-000.html' title='Previous Book'>&nbsp;&lt;&lt;&nbsp;</a></span>
  <span class="button"><a href='Aktb-08-MAT-007.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector"><a href="#" onclick="toggleBookMenu(); return false;">&nbsp;&nbsp;Matius&nbsp;&nbsp;</a></span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;8&nbsp;&nbsp;</a></span>
  <span class="button"><a href='Aktb-08-MAT-009.html' title='Next Chapter'>&nbsp;&nbsp;&gt;&nbsp;&nbsp;</a></span>
  <span class="button"><a href='Aktb-09-LUK-001.html' title='Next Book'>&nbsp;&gt;&gt;&nbsp;</a></span>
</div>
</div>

<div id="content">

<div class="c">8</div> 
<div class="s2"><div id="s1">Pebuatan yang Yesus lakuke</div></div>
<div class="s3"><div id="s2">Yesus nyembóke wong yang sakét kusta</div></div>
<div class="r"><div id="r1">(Markós 1:40-45; <span class="reflink"><a href="Aktb-09-LUK-005.html#v12">Lukas 5:12-16</a></span>)</div></div><a id="v1"></a>
<div class="p"><span class="v">1</span><span class="vsp">&nbsp;</span>Seabés Yesus tórón dari bókét, kerómónan wong banyak melok'i Dio.<span id="bookmarks1"></span> <a id="v2"></a><span class="v">2</span><span class="vsp">&nbsp;</span>Tibo-tibo, datengla sikok wong yang sakét kusta.<span class="footnote selectable" id="F-0"><sup>a</sup></span> Dio sójód di adepan Yesus trós ngomong cak ini, “Tuan, amen Tuan galak, Tuan pacak nyembóke aku.”<span id="bookmarks2"></span></div><span id="bookmarks2"></span><a id="v3"></a>
<div class="p"><span class="v">3</span><span class="vsp">&nbsp;</span>Yesus ngólórke tangan-Nyo trós nyentu wong tu, sambél ngomong cak ini, “Iyo Aku galak, sembóla!” Trós, wong tu langsóng sembó dari penyakétnyo.<span id="bookmarks3"></span> <a id="v4"></a><span class="v">4</span><span class="vsp">&nbsp;</span>Abés tu Yesus ngomong samo dio cak ini, “Inget, jangan kau ceritoke pasal ni samo siapo bae, tapi pegi trós tónjókkela diri kau samo imam. Abés tu enjókla pesembahan yang dipréntoke Nabi Musa, supayo pacak jadi bukti ke imam-imam tu.”<span class="footnote selectable" id="F-1"><sup>b</sup></span><span id="bookmarks4"></span></div>
<div class="s3"><div id="s3">Yesus nyembóke kacóngnyo perwira</div></div>
<div class="r"><div id="r2">(<span class="reflink"><a href="Aktb-09-LUK-007.html#v1">Lukas 7:1-10</a></span>)</div></div><span id="bookmarks4"></span><a id="v5"></a>
<div class="p"><span class="v">5</span><span class="vsp">&nbsp;</span>Pas Yesus masók ke Kota Kapernaum, ado sikok <span class="footnote selectable" id="G-61">perwira</span> Romawi dateng nemui Dio trós mintak nian ke Dio cak ini,<span id="bookmarks5"></span> <a id="v6"></a><span class="v">6</span><span class="vsp">&nbsp;</span>“Tuan, kacóng aku sakét para trós lagi tebaréng di ruma, dio dak pacak gerakke badannyo. Dio mendrito nian.”<span id="bookmarks6"></span></div><span id="bookmarks6"></span><a id="v7"></a>
<div class="p"><span class="v">7</span><span class="vsp">&nbsp;</span>Uji Yesus ke perwira tu , “Aku bakal dateng nyembóke dio.”<span id="bookmarks7"></span></div><span id="bookmarks7"></span><a id="v8"></a>
<div class="p"><span class="v">8</span><span class="vsp">&nbsp;</span>Tapi perwira tu nyawab, “Tuan, aku dak pantes nerimo Kau di ruma aku, tapi omongkela sikok kato bae mangko kacóng aku tu bakal sembó.<span id="bookmarks8"></span> <a id="v9"></a><span class="v">9</span><span class="vsp">&nbsp;</span>Soalnyo, aku ni jugo bawahan, trós di bawa aku ado lagi prajórét-prajórét. Amen aku ngomong samo sikok prajórét, ‘Pegi!’ laju dio pegi, trós amen aku ngomong samo yang laénnyo, ‘Dateng!’ laju dio jugo dateng. Trós amen aku ngomong samo kacóng aku, ‘Gawekela ini!’ laju digawekenyo jugo.”<span id="bookmarks9"></span></div><span id="bookmarks9"></span><a id="v10"></a>
<div class="p"><span class="v">10</span><span class="vsp">&nbsp;</span>Pas Yesus ndenger pasal tu, Dio ngeraso kagóm trós ngomong samo wong-wong yang melok'i-Nyo tu cak ini, “Aku ngomong nian samo kamu, Aku belóm perna nemuke iman yang sebesak ini di antaro slóró wong Israel.<span id="bookmarks10"></span> <a id="v11"></a><span class="v">11</span><span class="vsp">&nbsp;</span>Aku omongke samo kamu, banyak wong yang bakal dateng dari timur jugo barat, trós dio wong ni bakal dódók makan besamo Ibrahém, Ishak, jugo Yakób di jeró Kerajaan Surgo.<span class="footnote selectable" id="F-2"><sup>c</sup></span><span class="footnote selectable" id="X-0"><sup>d</sup></span><span id="bookmarks11"></span> <a id="v12"></a><span class="v">12</span><span class="vsp">&nbsp;</span>Tapi, anak-anak kerajaan<span class="footnote selectable" id="F-3"><sup>e</sup></span> tu dewek bakal diósér ke tempat yang paléng gelep. Di tempat tu bakal ado tangisan jugo kesengsaroan.”<span class="footnote selectable" id="F-4"><sup>f</sup></span><span id="bookmarks12"></span></div><span id="bookmarks12"></span><a id="v13"></a>
<div class="p"><span class="v">13</span><span class="vsp">&nbsp;</span>Ahérnyo, Yesus ngomong ke perwira tu cak ini, “Balékla, jadila pecak yang kau pecayoi.” Pas itu jugo sembóla kacóngnyo tu.<span id="bookmarks13"></span></div>
<div class="s3"><div id="s4">Yesus nyembóke banyak wong</div></div>
<div class="r"><div id="r3">(Markós 1:29-34; <span class="reflink"><a href="Aktb-09-LUK-004.html#v38">Lukas 4:38-41</a></span>)</div></div><span id="bookmarks13"></span><a id="v14"></a>
<div class="p"><span class="v">14</span><span class="vsp">&nbsp;</span>Pas Yesus sampe di ruma Petrus, Dio nyingok mertuo betino Petrus lagi tebaréng sakét karno demem.<span id="bookmarks14"></span> <a id="v15"></a><span class="v">15</span><span class="vsp">&nbsp;</span>Yesus nyentu tangan betino tu, trós dememnyo ilang. Abés tu, betino tu langsóng bangón trós ngelayani Dio.<span id="bookmarks15"></span></div><span id="bookmarks15"></span><a id="v16"></a>
<div class="p"><span class="v">16</span><span class="vsp">&nbsp;</span>Pas ari mulai gelep, banyak wong yang kesórópan digawak ke Yesus. Dio ngósér setan-setan tu dengen sikok kato bae, trós Dio jugo nyembóke slóró wong yang sakét.<span id="bookmarks16"></span> <a id="v17"></a><span class="v">17</span><span class="vsp">&nbsp;</span>Dengen cak itu, ditepatila pirman yang disampeke liwat Nabi Yesaya,</div>
<div class="q top-spacing">“Diola yang ngangkat kelemahan kito</div>
<div class="q2">trós mékól penyakét kito.”<span class="footnote selectable" id="X-1"><sup>g</sup></span><span id="bookmarks17"></span></div>
<div class="s3"><div id="s5">Ado yang harós dikórbanke óntók melok Yesus</div></div>
<div class="r"><div id="r4">(<span class="reflink"><a href="Aktb-09-LUK-009.html#v57">Lukas 9:57-62</a></span>)</div></div><span id="bookmarks17"></span><a id="v18"></a>
<div class="p"><span class="v">18</span><span class="vsp">&nbsp;</span>Pas Yesus nyingok wong banyak ngeléléngi-Nyo, Dio ngongkon móréd-móréd-Nyo óntók belayar ke sebrang <span class="add">danau</span>.<span id="bookmarks18"></span> <a id="v19"></a><span class="v">19</span><span class="vsp">&nbsp;</span>Abés tu, datengla sikok <span class="footnote selectable" id="G-49">ahli Kitab Suci</span> trós ngomong samo Dio cak ini, “Guru, aku nak melok Kau ke mano bae Kau pegi.”<span id="bookmarks19"></span></div><span id="bookmarks19"></span><a id="v20"></a>
<div class="p"><span class="v">20</span><span class="vsp">&nbsp;</span>Uji Yesus ke dio, “Anjéng utan punyo sarang, bóróng jugo punyo sarang, tapi, <span class="footnote selectable" id="G-2">Anak Manusio</span> dak katek tempat óntók narokke palak-Nyo.”<span id="bookmarks20"></span></div><span id="bookmarks20"></span><a id="v21"></a>
<div class="p"><span class="v">21</span><span class="vsp">&nbsp;</span>Abés tu, sikok móréd Yesus yang laén ngomong ke Dio cak ini, “Tuan, éjénkela aku pegi óntók ngóbórke aba aku dulu.”<span id="bookmarks21"></span></div><span id="bookmarks21"></span><a id="v22"></a>
<div class="p"><span class="v">22</span><span class="vsp">&nbsp;</span>Tapi Yesus ngomong ke dio cak ini, “Melokla Aku.<span class="footnote selectable" id="F-5"><sup>h</sup></span>Biarla wong mati ngóbórke wong-wong matinyo dewek.”<span id="bookmarks22"></span></div>
<div class="s3"><div id="s6">Yesus nenangke badai</div></div>
<div class="r"><div id="r5">(Markós 4:35-41; <span class="reflink"><a href="Aktb-09-LUK-008.html#v22">Lukas 8:22-25</a></span>)</div></div><span id="bookmarks22"></span><a id="v23"></a>
<div class="p"><span class="v">23</span><span class="vsp">&nbsp;</span>Abés tu, Yesus naék ke perau trós móréd-móréd-Nyo jugo melok'i Dio.<span id="bookmarks23"></span> <a id="v24"></a><span class="v">24</span><span class="vsp">&nbsp;</span>Na, tibo-tibo di danau tu tejadi badai besak sampe-sampe perau dio wong diantem ombak. Tapi waktu tu Yesus tédók.<span id="bookmarks24"></span> <a id="v25"></a><span class="v">25</span><span class="vsp">&nbsp;</span>Laju, móréd-móréd-Nyo dateng mbangóni Yesus trós mekék ke Dio cak ini, “Tuan, selametkela kami! Kito bakal mati!”<span id="bookmarks25"></span></div><span id="bookmarks25"></span><a id="v26"></a>
<div class="p"><span class="v">26</span><span class="vsp">&nbsp;</span>Uji Yesus ke dio wong, “Ngapo kamu takót, ói kamu ni wong yang kurang pecayo?” Laju tegakla Yesus trós nyegak angin samo danau tu, mangko danau tu jadi tenang nian.<span id="bookmarks26"></span></div><span id="bookmarks26"></span><a id="v27"></a>
<div class="p"><span class="v">27</span><span class="vsp">&nbsp;</span>Dio wong ngeraso takjób trós ngomong cak ini, “Siapo nian Dio ni, sampe-sampe angin jugo danau bae nóróti prénto-Nyo?”<span id="bookmarks27"></span></div>
<div class="s3"><div id="s7">Yesus nyembóke duo wong yang kesórópan</div></div>
<div class="r"><div id="r6">(Markós 8:28-34; <span class="reflink"><a href="Aktb-09-LUK-008.html#v26">Lukas 8:26-39</a></span>)</div></div><span id="bookmarks27"></span><a id="v28"></a>
<div class="p"><span class="v">28</span><span class="vsp">&nbsp;</span>Pas Yesus nyampe di sebrang danau, di daera wong Gadara,<span class="footnote selectable" id="F-6"><sup>i</sup></span> Dio betemu samo duo wong yang kesórópan. Keduo wong tu dateng dari kóbóran. Dio wong tu bahayo nian sampe-sampe dak katek wong yang pacak liwat di jalan tu.<span id="bookmarks28"></span> <a id="v29"></a><span class="v">29</span><span class="vsp">&nbsp;</span>Laju, tibo-tibo dio wong tu mekék cak ini, “Apo órósan Kau samo kami, ói Anak Allah? Apo kedatengan Kau ni óntók nyikso kami sebelóm waktunyo?”<span id="bookmarks29"></span></div><span id="bookmarks29"></span><a id="v30"></a>
<div class="p"><span class="v">30</span><span class="vsp">&nbsp;</span>Dak jaó dari tempat dio wong tu, ado segerombolan babi yang lagi nyari makan.<span id="bookmarks30"></span> <a id="v31"></a><span class="v">31</span><span class="vsp">&nbsp;</span>Laju setan-setan tu mintak nian samo Yesus cak ini, “Amen Kau nak ngósér kami, kongkonla kami masók ke gerombolan babi tu.”<span id="bookmarks31"></span></div><span id="bookmarks31"></span><a id="v32"></a>
<div class="p"><span class="v">32</span><span class="vsp">&nbsp;</span>Uji Yesus ke setan-setan tu, “Pegila!” Laju, tibo-tibo setan-setan metu trós masók ke babi-babi tu. Abés tu slóró gerombolan babi tadi terjón dari pénggér tebéng ke danau, trós mati teberak.<span id="bookmarks32"></span> <a id="v33"></a><span class="v">33</span><span class="vsp">&nbsp;</span>Penjago-penjago babi tu lari ke kota trós nyeritoke galo-galo pasal duo wong yang kesórópan tu.<span id="bookmarks33"></span> <a id="v34"></a><span class="v">34</span><span class="vsp">&nbsp;</span>Laju, slóró pendódók kota tu metu óntók nemui Yesus. Pas dio wong betemu samo Yesus, dio wong mintak nian supayo Dio pegi dari daera dio wong.<span id="bookmarks34"></span></div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>

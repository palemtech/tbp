<!DOCTYPE html>
<html>
<head>
<meta charset="utf-8" />

<meta property="og:title" content="Alkitab Tejemahan Palembang">
<meta property="og:description" content="Terjemahan Alkitab dalem baso Palembang.">
<meta name="viewport" content="width=device-width, initial-scale=1">
<meta name="theme-color" content="#6C0000">
<title>Cerito Alkitab 43</title>

<script type='text/javascript' src='js/jquery-1.11.3.min.js'></script>
<script type='text/javascript' src='js/popcorn-complete.min.js'></script>
<script type='text/javascript' src='js/jquery.tooltipster.min.js'></script>
<script type='text/javascript' src='js/app-builder-audio.js'></script>
<script type='text/javascript' src='js/app-builder-footnotes.js'></script>
<script type='text/javascript' src='js/app-builder-menus.js'></script>
<script type='text/javascript' src='js/app-builder-video.js'></script>
<script type='text/javascript' src='js/book-names.js'></script>

<link rel="stylesheet" type="text/css" href="css/tooltipster.css" />

<link rel="manifest" href="./manifest.webmanifest" />
<link rel="apple-touch-icon" href="./icons/apple-touch-icon.png" />

<link rel="stylesheet" type="text/css" href="css/sab-stylesheet.css" />

<script type="text/javascript">

$(document).ready(function() {
});

// Chapters
var chapters = [ { start: 1, end: 50 }];
var hasIntro = false;
var baseRef  = "CAktb-01-XXA-";


</script>
</head>

<body class="browser" dir="LTR">

<div id="book-menu"></div>
<div id="chapter-menu"></div>

<div id="toolbar-top">
<div class="navigation-top">
  <span class="button"><a href='CAktb-01-XXA-042.html' title='Previous Chapter'>&nbsp;&nbsp;&lt;&nbsp;&nbsp;</a></span>
  <span id="book-selector">&nbsp;&nbsp;Cerito Alkitab&nbsp;&nbsp;</span>
<span id="chapter-selector"><a href="#" onclick="toggleChapterMenu(chapters, hasIntro, baseRef); return false;">&nbsp;&nbsp;43&nbsp;&nbsp;</a></span>
  <span class="button"><a href='CAktb-01-XXA-044.html' title='Next Chapter'>&nbsp;&nbsp;&gt;&nbsp;&nbsp;</a></span>
</div>
</div>

<div id="content">

<div class="c">43</div> 

<div class="s"><div id="s1">Gereja Mulo-Mulo</div></div>
<div class="p">Abés Yesus balék ke surgo, móréd-móréd-Nyo tinggal di Yerusalem pecak yang la dikongkon Yesus. Wong-wong pecayo yang ado di sano bekómpól óntók bedoa terós-terósan.</div>
<div class="p">Tiap taón, 50 ari seabés Paska, wong-wong Israel ngerayoke ari yang penténg yang disebót ari Pentakosta. Pentakosta tu iola ari pas wong Israel ngerayoke panen gendóm. Slóró wong Israel dari slóró dunio dateng ke Yerusalem óntók ngerayoke ari Pentakosta besamo-samo. Taón tu, Pentakosta dirayoke kiro-kiro seminggu seabés Yesus naék ke surgo.</div>
<div class="p">Sementaro wong-wong pecayo tu lagi bekómpól, tibo-tibo ruma tempat dio wong bekómpól tu dipenui ole suaro pecak angin rébót. Abés tu, ado pecak nyalo api tejingok di pócók kepalak wong-wong pecayo tu. Slóró wong tu dipenui Ro Suci trós mulai ngomong dalem baso-baso laén.</div>
<div class="p">Pas wong-wong di Yerusalem denger suaro tu, banyak wong bekómpól karno péngén tau apo yang tejadi. Pas denger wong-wong pecayo tu nyatoke pasal pebuatan Allah yang hebat nian, dio wong teheran-heran karno denger slóró omongan tu dalem baso daera dio wong dewek.</div>
<div class="p">Beberapo wong nódó amen móréd-móréd Yesus tu mabok. Laju Petrus tegak trós becerama ke dio wong, ujinyo, “Dengerke aku! Wong-wong ni idak mabok! Kejadian ni nepati pewahyuan yang la disampeke ole Nabi Yoel amen Allah ngomong cak ini, ‘Pas ari-ari terahér, Aku bakal nuangke Ro Aku.’”</div>
<div class="p">“Ói wong Israel, Yesus ni iola wong yang mbékén banyak nian tando-tando yang hebat jugo ajaéb makek kuaso Allah, cak yang la kamu jingok jugo yang la kamu tau. Tapi masé bae kamu salébke Dio!”</div>
<div class="p">“Mugola Yesus mati, tapi Allah mbangkétke Dio dari antaro wong mati. Ini ni nepati pewahyuan yang tetólés cak ni, ‘Kau dak bakal biarke Wong Suci Kau mbusuk di jeró kóbóran.’ Kami la jadi saksi-saksi nyato amen Allah la mbangkétke Yesus.”</div>
<div class="p">“Yesus sekarang dimulyoke di sebela kanan Allah Aba. Trós Yesus jugo la ngérém Ro Suci yang la Dio janjike. Ro Sucila yang mbékén slóró kejadian yang kamu jingok jugo denger sekarang ni pacak tejadi.”</div>
<div class="p">“Kamu nyalébke Yesus. Tapi kamu perlu tau dengen pasti amen Allah la nyadike Yesus Tuan jugo Almasi!”</div>
<div class="p">Wong-wong yang dengerke omongan Petrus jadi ngeraso besala nian. Laju dio wong betanyo samo Petrus jugo móréd-móréd tu. Uji dio wong, “Apo yang harós kami lakuke?”</div>
<div class="p">Uji Petrus, “Betobatla trós dibaptés dalem namo Yesus Almasi, supayo duso kamu diampóni Allah. Jadi Dio bakal ngenjók kamu karunio Ro Suci.”</div>
<div class="p">Kiro-kiro tigo ribu wong jadi pecayo samo omongan Petrus trós jadi pengékót-pengékót Yesus. Dio wong dibaptés trós jadi jemaah gereja di Yerusalem.</div>
<div class="p">Pengékót-pengékót tu rajén bekómpól, dengerke ajaran rosul-rosul, makan besamo, jugo bedoa samo-samo. Dio wong seneng muji Allah jugo saléng bebagé slóró yang dio wong punyo. Slóró wong seneng samo pengékót-pengékót tu. Tiap ari makén banyak bae wong yang jadi pecayo.</div>
<div class="p">Sikok cerito Alkitab dari: Cerito Rosul-Rosul 2</div>
</div>
<script type='text/javascript' src='./pwa-main.js'></script>
<script>
var coll = document.getElementsByClassName("collapsible-button");
var i;

for (i = 0; i < coll.length; i++) {
    coll[i].addEventListener("click", function() {
        this.classList.toggle("active");
        var content = this.nextElementSibling;
        if (content.style.maxHeight){
            content.style.maxHeight = null;
        } else {
            content.style.maxHeight = content.scrollHeight + "px";
        }
    });
}
</script>
</body>
</html>
